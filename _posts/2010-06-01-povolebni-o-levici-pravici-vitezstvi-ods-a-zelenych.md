---
id: 982
title: Povolební o levici, pravici, vítězství, ODS a zelených
date: 2010-06-01T09:33:00+01:00
author: Martin Malý
layout: post
guid: https://misantrop.eu/povolebni-o-levici-pravici-vitezstvi-ods-a-zelenych/
permalink: /povolebni-o-levici-pravici-vitezstvi-ods-a-zelenych/
posterous_869f584d59a8506ee6c71421743d2e0f_post_id:
  - "19546964"
posterous_869f584d59a8506ee6c71421743d2e0f_permalink:
  - https://adent.posterous.com/povolebni-o-levici-pravici-vitezstvi-ods-a-ze
mashsb_timestamp:
  - "1574983019"
mashsb_shares:
  - "0"
mashsb_jsonshares:
  - '{"total":0,"error":"","facebook_shares":0,"twitter":0}'
categories:
  - Nezařazené
---
Petr Koubský [pogratuloval](https://petrkou.posterous.com/blahopreji-svym-pravicove-orientovanym-pratel) pravicově orientovaným přátelům k nečekaně splněnému přání. Já gratuluji Petru Koubskému (a všem levicově orientovaným přátelům) k tomu, že konečně mají jakous takous šanci získat solidní levicovou stranu, kterou budou moci volit, aniž by se jim obrátil žaludek naruby. A Pámbu ví, že ji potřebujeme jako sůl.

My, pravicově orientovaní, to známe. Podobné pocity jsme zažívali, když jsme volili ODS: S nechutí a odporem, ale nebyla jiná alternativa vpravo. Ostatně o míře nechuti vypovídá velmi dobře takzvaná [kauza Petruška](https://zpravy.idnes.cz/neuspesny-kandidat-ods-kdo-me-preskocil-at-zaplati-kampan-pmn-/domaci.asp?c=A100601_1394083_domaci_jav). Leader kandidátky ODS v Pardubickém kraji, který se do parlamentu nedostal. Jenže má 12M dluhů, tak to poněkud neunesl a dělá teď komedie. Nejdřív žadonil, aby se nějak začachrovalo, aby se dostal, argumentoval tím, že je &#8222;zkušený&#8220; a &#8222;že s tím počítal&#8220;, teď už naprosto scestně blábolí o tom, že ti, co ho přeskočili, by mu měli něco zaplatit&#8230; Proboha, hoďte na něj deku a ukliďte si ho do sklepa, když už nemáte koule ho vyhodit za podobné řeči.

Už v sobotu večer jsme si říkali, že to je všechno příliš, příliš pěkné na to, aby to byla pravda, a že se taky může stát, že bude vládnout ČSSD s podporou VV. Nebo ještě spíš budou vládnout ODS a TOP, VV vyjádří &#8222;ochotu podpořit&#8220;, ale zůstanou mimo vládu a budou požadovat jednání před každým hlasováním. Takže místo silné koalice se 118 křesly a důchodové reformy bude zase nějaká usoplená plichta a přežívání do voleb. John je naprosto nevypočitatelný, první projevy představitelů VV připomínají [neřízenou střelu](https://zpravy.idnes.cz/john-ve-vlade-byt-nemusime-a-barta-ministrem-vnitra-urcite-nebude-py1-/domaci.asp?c=A100601_112518_domaci_kop)&#8230; _aby to tak, Jaromíre, nakonec nebylo_?!

Jo a ještě něco k Zeleným. Před minulými volbami se utrhla část pravicového voličstva od ODS (a není divu) a hledala přijatelnou alternativu, kterou by mohl volit &#8222;městský intelektuál&#8220; (což je sociologická kategorie, nikoli pejorativum). Zjevně jim přišlo blbé naházet to různým malým stranám a čekali na signál, která malá strana by mohla vychýlit rovnováhu a překonat hranici. Možná díky divadelnímu talentu Kačky &#8222;Jaujau Biomasy&#8220; Jacques, možná díky politické objednávce se vychýlila Strana zelených. Městské intelektuálstvo si uvědomilo, že vlastně ekologie je to, co je taky zajímá, díky charismatickému Bursíkovi zapomněli na to, že Zelení jsou (všude po světě, u nás nejsou výjimkou) aktivistické sdružení ekonomických zájmů opřené o levicovou ideologii, a poslali je do parlamentu. Během čtyř let vystřízlivěli, uvědomili si, jakou politiku Zelení opravdu prosazují, a tak tato strana získala letos tolik hlasů, kolik aktivistickému levicovému spolku po právu náleží. Liška po volbách oznámil, že byli poraženi, ale defakto vyhráli, protože stejně všechny strany musí dělat zelenou politiku.

Ano, to má do jisté míry recht. Rozumná strana bude určitě prosazovat věci šetrné k životnímu prostředí&#8230; ale bez aktivistického vydírání!

Přesto chápu některé své známé, že volili právě tuhle stranu. Ono totiž vlevo nebylo nic, co by mohl &#8222;městský intelektuál&#8220; volit, aniž by se mu obrátil žaludek.