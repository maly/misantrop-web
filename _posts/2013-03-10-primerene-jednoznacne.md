---
id: 1146
title: 'Přiměřeně jednoznačné&#8230;'
date: 2013-03-10T12:41:47+01:00
author: Martin Malý
layout: post
guid: https://misantrop.info/?p=1146
permalink: /primerene-jednoznacne/
mashsb_timestamp:
  - "1544179392"
mashsb_shares:
  - "0"
mashsb_jsonshares:
  - '{"total":0,"error":"","twitter":0,"facebook_shares":0}'
image: /wp-content/uploads/2013/03/angry-geek.jpg
categories:
  - Nezařazené
---
Po úspěchu, který jsem sklidil, když jsem prezentoval agrotechnické lhůty vojtěšky baletem a pantomimou, pokračuju prezentací lidského neštěstí parodickou povídkou.

<!--more-->

Mezihvězdný kapitán Dirk Marmeláda se právě vítězoslavně opřel v křesle. Věděl, že nejmocnější bitevní počítač celého Zaxxanského impéria byl právě poražen jeho důvtipem. _Logický paradox_, pomyslel si. _Ten starý a jednoduchý trik, zmást počítač paradoxem, dát mu dvě protichůdné myšlenky, obě stejně validní, a nechat ho, aby se rozhodnul. Nikdy to nedokáže!_

_Hi hi hi_, zasmál se nerd hlubokým nerdím smíchem důvtipu kapitána Marmelády a odložil na chvíli knihu. Bylo načase podívat se, jestli se na internetu někdo nemýlí. Nerd prozkoumal několik oblíbených serverů a našel jen jediný článek, zato z jeho oboru. Něco o webdesignu, nějakých deset tipů, jak oživit stránky.

Nerd samozřejmě **věděl**, jak mají vypadat stránky a že nic je neoživí tak jako hvězdičky na pozadí a animovaný GIF, ale bohužel byl zaměstnán jako kodér, webdesignér a programátor v jedné osobě a jeho nadřízení chtěli, aby ty stránky</a> byly graficky zajímavější. Hluboce vzdychl a četl ty tipy, o kterých tušil, že to bude snůška nesmyslů pro změkčilce. A taky že jo &#8211; hned druhý bod: Oživte stránku různými typy písma&#8230; Pche! Co to je za nesmysl? Nebo ten třetí: Nepoužívejte mnoho typů písma.**  
** 

Moment. Cože? Bod dvě &#8211; použijte více typů písma, bod 3 &#8211; nepoužívejte mnoho typů písma&#8230;? Vždyť ten autor je naprostý idiot, ty jeho body si navzájem odporují!

Nerd roloval stránkou dolů, kde tušil, že najde formulář pro přidání komentáře, a hlavou mu běželo: _Ach, ti lidé jsou TAK HLOUPÍ! Jojo, kdo to neumí, ten o tom píše! Vždyť autor je ještě pitomější než ten zaxxanský počítač &#8211; nejen že udělal paradox, ale ani mu to NEDOŠLO, že si protiřečí!_

<p style="padding-left: 30px">
  Naprosto nepoužitelné rady! Ale naprosto! Kdyby autor rozuměl tomu, o čem píše, tak napíše přesný počet fontů, co se má na stránce použít. Takovéhle neurčité a vágně formulované doporučení není pro nikoho užitečné!
</p>

Internet byl konečně v rovnováze, omyl byl odhalen a označen. Nerd vzal opět knihu do ruky.

**Na každou otázku existuje jednoznačná odpověď, a pokud ne, tak se tazatel mýlí!**