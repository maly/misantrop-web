---
id: 2720
title: Chudinky okurky
date: 2017-01-30T12:37:57+01:00
author: Martin Malý
layout: post
guid: https://misantrop.eu/?p=2720
permalink: /chudinky-okurky/
mashsb_timestamp:
  - "1567884286"
mashsb_twitter_handle:
  - adent
mashsb_shares:
  - "1"
mashsb_jsonshares:
  - '{"total":1,"error":"","facebook_shares":1,"twitter":0}'
image: /wp-content/uploads/2017/01/cucumbers-1388996499zt5.jpg
categories:
  - Nezařazené
tags:
  - IHNED.cz
---
(Psáno pro IHNED v červenci 2016)

<span style="font-weight: 400;">Okurková sezóna je v plném proudu.</span>

<span style="font-weight: 400;">Uprchlíci už nikoho nezajímají. Zmizeli z hlavních zpravodajských relacích a téma jen trošku doutná pod povrchem. Občas se u nějakého tématu objeví v komentářích, chvilku se dohadují “náckové” a “sluníčkáři”, ale jinak to připomíná zákopovou válku, kde se nic moc neděje.</span>

<span style="font-weight: 400;">Karlovarský filmový festival přišel a odešel a vše se vrátilo zpátky do kolejí. Žádný skandál se nekonal. Ostatně ho nikdo asi ani nečekal.</span>

<span style="font-weight: 400;">Konvička spálil Korán a podával guláš u popelnic. Ani tady se žádný skandál nekonal.</span>

<span style="font-weight: 400;">Televize nabízejí záběry lidí v plavkách, lidí se zmrzlinou, lidí na koupališti, lidí na dekách, a reportéři a reportérky k tomu ustaraným hlasem sdělují, že je vedro, lidi by měli být ve stínu a hodně pít. Řekněte mi &#8211; to tyhle vstupy natáčejí pokaždé znovu, nebo recyklují od roku 1997 stále tu samou reportáž, co je v archivu s klíčovými slovy “léto, vedro, plovárna, varování” a předabovávají jen číslo v obligátní pasáži “rtuť teploměru stoupá až k blablabla stupňům”?</span>

<span style="font-weight: 400;">Matěj Hollan se nechal zbičovat a video obletělo Facebook. Stále žádný skandál. Venku je hic, tak kdo by řešil zbičovaného zastupitele? Však co, beztak to velká část národa politikům přeje.</span>

<span style="font-weight: 400;">Zájem o Brexit opadnul tak rychle, jak nastal, a dva týdny po celé akci už zase zájem sklouzl k normálu. Média řeší, že nová premiérka na Downing Street netrefila k autu, notoričtí vystupovači Mach a Okamura zvýšili kadenci svého catonovského “ostatně soudím, že z EU musíme vystoupit”, ale opět kromě diskusí hrstky komentátorů na webu téma moc nerezonuje.</span>

<span style="font-weight: 400;">Politici se přitom tolik snaží. Tu jedni instalují Hulínského, tu druzí vykládají o referendu, další už začali volební kampaň, která je stejně tak nemastná a neslaná a nekonfliktní jako všechno ostatní, co se teď děje. Včetně bičovaného náměstka. </span>

<span style="font-weight: 400;">Z médií jsme se dozvěděli, jak se má “elitní policista”, když nejde do práce. Věřte nebo ne, ale je to podobné, jako když nejde do práce třeba soustružník. Jen s tím rozdílem, že soustružník si nemyslí, že je lék na zkaženou společnost.</span>

<span style="font-weight: 400;">Jiří Ovčáček nakládá jak Rudé Právo neblahé paměti, ale už je to docela ohrané. Helejte, na rovinu: buď vytáhne americké špióny a železnou pěst, nebo holt bude muset počkat až do září.</span>

<span style="font-weight: 400;">Systém výběru mýta by měl mít nějaké rozuzlení, ale vypadá to, že se budou všichni chvíli dohadovat, kdo za to může, a nakonec zůstane všechno při starém.</span>

<span style="font-weight: 400;">A tak největším hitem posledních dní je hraní Pokémonů. Jinak mediální nuda, nekoná se zatím ani učitelka, sežraná na Jadranu žralokem. Dokonce ani v Brně nehořel pařez.</span>

<span style="font-weight: 400;">Je to jako každý rok: Ležíme u vody, cachtáme se na matračkách (horních deset tisíc pak v nafukovacích člunech), jen novináři se snaží vzbudit zdání, že se něco děje. Hluboké lidské příběhy a politické aféry se totiž samy neudělají.</span>

<span style="font-weight: 400;">Hezké léto.</span>