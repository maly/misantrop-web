---
id: 966
title: Moje osoba by ráda podotkla svůj osobní názor na copywritery za 90 Kč
date: 2010-07-15T13:08:00+01:00
author: Martin Malý
layout: post
guid: https://misantrop.info/moje-osoba-by-rada-podotkla-svuj-osobni-nazor-na-copywritery-za-90-kc/
permalink: /moje-osoba-by-rada-podotkla-svuj-osobni-nazor-na-copywritery-za-90-kc/
posterous_869f584d59a8506ee6c71421743d2e0f_post_id:
  - "22977609"
posterous_869f584d59a8506ee6c71421743d2e0f_permalink:
  - https://adent.posterous.com/moje-osoba-by-rada-podotkla-svuj-osobni-nazor
dsq_thread_id:
  - "1088801383"
mashsb_timestamp:
  - "1576081339"
mashsb_shares:
  - "0"
mashsb_jsonshares:
  - '{"total":0,"error":"","facebook_shares":0,"twitter":0}'
categories:
  - Nezařazené
---
Když každá vohrndíra z večírku, co se mihne v televizi, může být _celebrita_ a každý blogger, kterému vyšel článek ve webzinu o tunění Škodovek, si hned běží do svého profilu napsat _publicista_, tak proč by nemohl grafoman prodávat své služby za 90 Kč per stránka a říkat tomu _copywriting_, že?

Že by proto, že copywriting není &#8222;psaní určitého počtu znaků na nějaké téma se zadanými klíčovými slovy&#8220;? Koho to kruci zajímá, když je to levně&#8230;? A koho zajímá, že to je naprostý nesmysl obsahově, formálně i logicky?! (To nikomu nepřipadá divný platit za většího trpaslíka víc peněz?)

**V copywritingu platí víc než kde jinde, že napsané slovo není &#8222;vytvořená hodnota&#8220;, ale &#8222;spotřebovaný prostředek&#8220;**.

Jenže holt mnozí neumí slova vážit, tak je počítají, jako báby na trhu. Čím tlustší knížka, tím lepší spisovatel, čím delší popis vrtačky, tím lepší e-shop! _Čím delší text, tím vyšší informační hodnota._

A pak se toho chytne nějaký mládežník, kterému maminka a kamarádi říkali: &#8222;Ty to máš dobrý, ty to umíš okecat&#8230;&#8220;, a který uvěřil tomu, že kreativní psaní spočívá v barvitém okecávání. &#8222;_Kvalitní vrtačka_&#8220; je za bůra, ale &#8222;_Jedinečný elektricky napájený a humánně řízený nástroj ke zhotovování otvorů s prodlouženou dobou životnosti_&#8222;, to už je skoro normostrana a devadesát káčé v kapse. Navíc to vypadá tak &#8211; &#8211; &#8211; odborně! Když se k tomu přidá nějaká ta gramatická chyba (shoda přísudku s podmětem je obzvlášť oblíbená), hojně obsype frázemi jak ze sportovní rubriky a dozdobí floskulemi, tak výsledek nemá chybu. Je to jazykový ekvivalent ajdamu smaženého v motorovém oleji.

Kreativita takových copywriterů spočívá v talentu najít pro jedno slovo libovolně dlouhý opis. Takže píší zásadně &#8222;dnešní den&#8220; a &#8222;zítřejší den&#8220; (&#8222;dnešek&#8220; a &#8222;zítřek&#8220; jsou fuj), profíci pak i &#8222;v dnešní době&#8220;. Když se jim udělá názor nebo přesvědčení, tak jedině jim, a jedině osobně. _Když převaha, tak drtivá, když bělost, tak zářivá, když na hory, tak bundu, když lízat, tak Ledňáčka!_

Kdo s čím zachází, tím taky schází: snaha vyjadřovat se co nejšroubovaněji pak vrcholí (&#8222;dostupuje vrcholu&#8220;) v jedinečné psychologicko-lingvistické perle, když píší o sobě jako o věci, která je v jejich vlastnictví. Opravdoví degeneráti pak i v trpném rodě.

**Což je mou osobou považováno za ubohé.******