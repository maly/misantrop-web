---
id: 986
title: Konec autoakusace
date: 2010-05-23T12:48:00+01:00
author: Martin Malý
layout: post
guid: http://www.misantrop.info/konec-autoakusace/
permalink: /konec-autoakusace/
posterous_869f584d59a8506ee6c71421743d2e0f_post_id:
  - "19117284"
posterous_869f584d59a8506ee6c71421743d2e0f_permalink:
  - http://adent.posterous.com/konec-autoakusace
mashsb_timestamp:
  - "1575149063"
mashsb_shares:
  - "0"
mashsb_jsonshares:
  - '{"total":0,"error":"","twitter":0,"facebook_shares":0}'
categories:
  - Nezařazené
---
Na dovolené v Africe jsem měl spoustu času dívat se okolo sebe a přemýšlet, a někde u hranic Namibie a Angoly mi došlo něco, co jsem mlhavě tušil už dávno.

**Nemůžu za bídu světa ani za dějiny!**

Žijeme několik století v zajetí autoakusačních tendencí, ve hře na dědičný hřích. Nejrůznější skupiny nám říkají, že přicházíme na svět obtěžkáni hříchem, a naším úkolem je ze všech sil pracovat, abychom tento hřích odčinili.

Říkají to křesťané. Ti si vůbec libují v sebeobviňování. Nepochybuji o terapeutickém efektu hromadného sebeobviňování, ale _<span style="font-family: mceinline;">fuj, fuj, nehrám!</span>_

Říkají to i jiní. Obzvlášť populární je **dědičný hřích bílého muže**. Jako Evropan či Američan víte oč jde &#8211; je to totiž neustále kolem nás, všude, ve všem, tak nenápadné, že to pomalu ani nevnímáme: _Je naše vina, že se jiní mají špatně, protože my se máme dobře. Musíme se za to kát, že se máme dobře. Naši předkové vyvraždili Indiány a zotročili černochy, vedli války, a to je naše vina a náš hřích, za který se musíme stydět a do konce životů se z něj vykupovat. A po nás naše děti&#8230; Je naše vina, že jsme se narodili jako agresivní bezcenní muži a je naše vina, že několik tisíc let byly (a leckde jsou) ženy podřadné&#8230;_

Zní vám to povědomě? Cítíte svou vinu? Gratuluji, jste dobře zpracovaní&#8230;

Cestou krajem Kunene jsem jasně uviděl, jak to všechno skřípe. Přeci není moje vina, že se mám dobře. Je to, když už, moje zásluha, zásluha mých předků a zásluha vašich předků &#8211; pracovali na tom, aby se jejich děti měli líp. Je to náhoda, že jsem se narodil tady a v téhle době (možná ne, možná to je vyšší záměr, ale rozhodně to není MOJE VINA). Takže jsem se rozhodl **vnitřně skoncovat s přitakáním autoakusačnímu principu dědičného hříchu bílého muže**.

Nezotročil jsem žádného černocha. Nezabil jsem Indiána. Děti v Indii neumírají mojí vinou. Nehodlám tedy na sebe tuto vinu brát, a už vůbec se z ní nebudu vykupovat, ani materiálně, ani duševně. Speciálně bych pak chtěl dodat, že:

&#8211; Němci mi nic neudělali, ani hromadně, ani individuálně, a stejně tak jsem neudělal nic já jim. Nemusí se mi omlouvat za něco, co udělali jejich předkové a já se jim nebudu omlouvat za něco, co udělali naši předkové. Není to moje vina a není to jejich vina.

&#8211; K ženám se chovám tak, jak mi kultura velí, tj. jako ke každé jiné lidské bytosti. Nepovažuju se za &#8222;něco víc&#8220;, ale odmítám se považovat za &#8222;něco míň&#8220;.

&#8211; Slovo &#8222;černoch&#8220; označuje člověka s černou barvou kůže. Není to synonymum slova &#8222;méněcenný&#8220; ani ničeho podobného; v takovém významu ho nepoužívám a nehodlám se cítit provinile za to, že ho někdy někdo takto používal. Totéž se slovy &#8222;Cikán&#8220;, &#8222;slepý&#8220; či &#8222;kulhavý&#8220;.

&#8211; Ve svém bezprostředním konání se snažím nepáchat zlo. Za rozhodnutí jiných lidí nejsem odpovědný, a tudíž si jej ani nebudu klást za vinu.

Vím, že hra na sebeobviňování je tmelem naší civilizace. Vím že indoktrinace pocitu viny pomáhá ovládat lid a její popření se setkává s prudkou reakcí ze strany indoktrinujících (jde o jejich moc a peníze). Ale zlobte se jak chcete, já s vámi tuhle hru dál nehraju.

Fuj, fuj, nehrám!