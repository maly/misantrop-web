---
id: 1355
title: 'Něco tu nehraje&#8230;'
date: 2013-06-15T13:20:48+01:00
author: Martin Malý
layout: post
guid: https://misantrop.info/?p=1355
permalink: /neco-tu-nehraje/
mashsb_timestamp:
  - "1575137181"
mashsb_shares:
  - "0"
mashsb_jsonshares:
  - '{"total":0,"error":"","twitter":0,"facebook_shares":0}'
image: /wp-content/uploads/2013/06/istvan.jpg
categories:
  - Nezařazené
---
Obdivuji lidi, kterým je všechno jasné. Zejména takové, kterým je vždycky všechno jasné. Mně třeba není jasné to, co se posledních pár dnů děje. Možná proto, že jsem toho moc nenaspal, anebo možná proto, že jsem slyšel celé tohle v přímém přenosu&#8230; Ale vážně: vo co sakra jde?

<!--more-->

Nejdřív mělo jít o _zlaté řetězy_ Janouška a Rittiga. Fajn, tomu rozumím &#8211; jenže tihle pánové se jaksi zrovínka rekreovali, zadrženi nebyli, ale probrali jim kanceláře. A dál nic. Největší mediální Dallas spojený s vékávéčkama tak předvedla premiérova metresa a kauza &#8222;kámo, koukni mi na starou mýho milence.&#8220;

Fakt nepochybuju o tom, že Nagyová pouze převedla na vyšší level mentální model &#8222;_hele, vdává se mi dcera, nemáš někoho, kdo jí udělá svatební oznámení? Když děláš v tý reklamce? &#8211; No jasně, dej mi to, naši kluci ti to udělaj&#8230;_&#8220; Jenom tu nešlo o protislužbu kamaráda z reklamky, ale kamaráda ze silové složky.

Třetí věc je výměna mandátu za trafiku. To je docela slabý, na to, aby zasahovalo 400 policajtů. Ne, vážně &#8211; nelíbí se mi to a je to hnus, ale buďme důslední: Buď to je běžná praxe, tak nemá smysl z tohodle konkrétního případu dělat něco víc, nebo to JE korupce, a pak důsledně trestat všechny případy!

Nečas v tom hamtá jak slon v porcelánu, to je bez debat, a teorie &#8222;ochraňuju svou ženu před sledováním tím, že ji sleduju&#8220; mi nápadně připomíná ochranu před teroristickým atentátem tím, že si vezmu na palubu letadla bombu (pravděpodobnost, že na palubě letadla budou DVĚ bomby je totiž významně nižší&#8230;)

Kdekdo teď skloňuje slovo &#8222;vláda&#8220;, socani žádají její demisi, ale upřímně řečeno nevím, o jaké vládě mluví?! Poslední dva roky jsem si nevšiml, že by nějaká vláda existovala&#8230;

Ale teď vážně: že nějaká zpravodajská služba bere &#8222;drobné zakázky z úslužnosti&#8220; je průser jak vrata a musí padnout hlavy.

Jen mi nejde do hlavy jedna věc. Orgány ústy státního zástupce Ištvána sdělily, že došlo k realizaci realizace osob, které byly ztotožněny jako osoby zájmové&#8230; blabla&#8230; a ve stručnosti vlastně oznámily, že primárním cílem byli Janoušek s Rittigem a spol. a ta Nagyová se do toho zamotala vlastně čirou náhodou.

Z uniklého spisu (ptejte se: kdo ho pustil ven a proč?) víme, že orgány mají k dispozici odposlechy Nagyové s těma rozvědčíkama od samotného počátku celé její kauzy. A já se ptám: **JAK TO?**

Možný scénář: Policajti šli po &#8222;zlatých řetězech&#8220;, a při té příležitosti napíchli Nagyovou, kdyby jí náhodou volali, tak aby se potvrdilo provázání s vládou. Dlouho se nic nedělo, když tu náhle Nagyová volá rozvědčíkům, domlouvá sledování atd., a policie to má jako na dlani.

Víte, co mi tam smrdí?

Že policie neudělala kroky proti Nagyové na základě podezření, na základě oznámení, na základě šetření. Že ji prostě poslouchali (sprostou podezřelou) kvůli někomu jinému, aniž by proti ní cokoli měli, a to, co proti ní mají, si našli až v tom, co si odposlechli. A tak by se ve všeobecné radosti nad tím, že &#8222;těm nahoře&#8220; někdo zatopil, nemělo ztratit, že můžou poslouchat kohokoli&#8230; To je docela průlom do dlouholeté praxe, kdy se policie zaměřovala na lidi až ve chvíli, kdy _měla podezření, že něco dělají_. Nagyová nedělala nic, a přesto ji poslouchali. Nebo mi něco uniklo?

Z projevování demokracie skrze odposlechy mám silnou nauseu, tím silnější, čím víc tomu lidé věří. Bože můj&#8230;** jako by odposlech byla jediná zjevená pravda**! Takže znovu: Jděte s odposlechama do prdele: [díl 1](https://misantrop.info/politicka-krize-kez), [díl 2](https://misantrop.info/jeste-jednou-strucne-k-utajeni-a-scitani/), [díl 3](https://misantrop.info/tady-kolibrik-jak-me-odposlysite/)

Taky přidám jednu teorii, která vlastně ani tak moc na vodě nestojí: Temelín. Dostavovat ho chtějí Američané (Westinghouse) i Rusové (MIR.1200). Zakázka je za bratru 200mld. Nečas favorizuje Westinghouse. Kdo favorizuje Rusy je známo. Tenhle zájem mi připadá reálnější než báchorka o tom, že policie čirou náhodou objevila zneužívání vojenské rozvědky a rozdávání trafik.

A na závěr tradiční Cui bono: Čí jsou ty peníze a zlato, o kterých se hovoří? Pocházejí ze závažné trestné činnosti? Protože jestli ne, nemá je kdo co zabavovat! Kdo pustil ten dokument s Umělým psem? Proč a komu?

(Podobné otázky, jen trochu kultivovaněji, [sumarizuje Honza Kubita](https://zpravy.ihned.cz/politika/c1-60073340-klicove-otazky-co-jeste-musi-istvan-slachta-a-hlavne-necas-vysvetlit).)