---
id: 1670
title: Retrotýden
date: 2013-11-26T12:16:11+01:00
author: Martin Malý
layout: post
guid: https://misantrop.info/?p=1670
permalink: /retrotyden/
dsq_thread_id:
  - "2000770457"
mashsb_timestamp:
  - "1575348111"
mashsb_shares:
  - "2"
mashsb_jsonshares:
  - '{"total":2,"error":"","twitter":2,"facebook_shares":0}'
image: /wp-content/uploads/2013/11/image001.jpg
categories:
  - Nezařazené
tags:
  - Retro
---
A když říkám retro, tak tím nemyslím komunisty u moci, ale staré počítače.

<!--more-->

Díky Tomášovi ([@otoman70](https://twitter.com/otoman70)) jsem se stal majitelem originálního PMI-80. Když jsme tak u toho &#8211; nemáte někdo nějaký starý počítač (před PC), kterého byste se chtěli zbavit? 🙂

Každopádně to hezky zapadlo do ostatního mého [hobbybastlení](https://retrocip.cz/). [Assembler ASM80](https://retrocip.cz/asm80/) jsem konečně dostal do použitelného stavu a začal jsem k němu dělat emulační moduly. Jako první přišlo na řadu&#8230; ano, PMI-80. Sám jsem se divil, že emulace fungovala poměrně bez problémů (jen jsme si museli ujasnit, jak je to s polaritou displeje) během jednoho odpoledne. Pak jsem pokračoval dál, přidal jsem nějakou emulaci nahrávání na pásek, spojil jsem to s vývojovým prostředím ASM80, takže můžu připravit program v assembleru, přeložit si ho do HEX a ten pak jedním kliknutím přenést do paměti virtuálního PMI.

A tak jsem udělal snad úplně [první online emulátor PMI-80](https://retrocip.cz/hrajeme-si-s-emulatorem-pmi-80/).

Když máte PMI, tak je logické pokračovat a zkusit udělat emulátor pro BOB-85 nebo TEMS 80-83. Sáhnul jsem po tom prvním, a během jednoho podvečera ho rozchodil.

Mám rád, když práce jde takhle hezky od ruky, když je hotovo dřív, než to člověka začne štvát a nudit.

Co po jednodeskových počítačích? Co takhle něco pořádného? Emulátorů Specter je na světě spousta, i těch online, ale co třeba PMD-85? Vždyť to nemůže být tak složité &#8211; tedy alespoň nějaká základní verze, netřeba úplně do detailů. Hodně mi pomohl [@mborik128](https://twitter.com/mborik128), ať už povzbuzením do práce nebo radou, když jsem se zasekl a nevěděl jak dál. Je pravda, že vytvoření a odladění PMD 85 zabralo víc času. Celé tři večery. Sice ještě není podpora nahrávání programů z / na pásku, ale [zato mi to hraje](https://retrocip.cz/nahraj-to-znovu-same/).

Tuhle se mě na twitteru ptali, proč to dělám. Takové to &#8222;Proč tím ztrácíš čas, proč radši neuděláš něco užitečného?&#8220; Tím spíš jsem rád, že existují lidi jako je Jirka z Nostalcompu, Martin Bórik, další Martin z 8bit.cz, vysokovoltážní Sledge a další nadšenci do starých strojů, s nimiž můžeme svou zálibu sdílet. A proč to dělat? Co takhle &#8222;nostalgie&#8220;? Nebo &#8222;zvyšování kvalifikace&#8220;? Naučíte se spoustu nejen o starých čipech (dnes budu oprašovat své znalosti o 8251), ale i o nových technologiích (WebAudio třeba)&#8230; A za to mi to stojí.

Jestli chcete číst mé zážitky s retrostroji a s jejich emulováním, dejte si do svých čteček a záložek [Retročip.cz](https://retrocip.cz/).