---
id: 350
title: 'Jsem spokojený, jako bych vyhrál ve Forbesu&#8230;'
date: 2012-05-10T09:14:44+01:00
author: Martin Malý
layout: post
guid: https://misantrop.eu/?p=350
permalink: /jsem-spokojeny-jako-bych-vyhral-ve-forbesu/
mashsb_timestamp:
  - "1558258514"
mashsb_shares:
  - "3"
mashsb_jsonshares:
  - '{"total":3,"error":"","twitter":3,"facebook_shares":0}'
categories:
  - Nezařazené
---
Tuhle mi povídal jeden člověk z [druhé skupiny](https://misantrop.eu/az-budu/), že mu připadám jiný. Mnohem sebejistější než dřív, s větší sebedůvěrou, otevřený&#8230; &#8222;Ty Státy a John tě musely hodně nakopnout.&#8220;

<!--more-->

Po pravdě řečeno mám podobný pocit.

Ano, diskutovat s [Johnem Vanharou](https://www.podnikanivusa.com) je jako být v reklamě na činorodost. John není ale nějaký hopsající kašpárek, který by rozdával _pozitivní nálady_ a motivoval lidi a hlásal nějaký bullshit, jako že _všichni můžou podnikat a pro každého to je nejlepší, začněte ještě dnes, ukážu vám deset triků_. Ne. Je zdravě skeptický a stojí nohama na zemi. Jeho příběh může vypadat zvenčí neuvěřitelně, ale přitom je vlastně až _triviálně snadný_: Prostě dělá to, co mu jde a co mu vydělává peníze.

Pak sednete do auta, jedete 300 mil, přemýšlíte o bůhvíčem, a najednou se přistihnete, že přemýšlíte nad tím, s čím by se dalo podnikat a jak.

A pak si uvědomíte, že vlastně čtyřicítka je ideální věk &#8211; člověk už něco zná, ví a zažil, ale ještě má dost sil a dost flexibility na to, aby mohl něco změnit. Já žiju už nějakou dobu s tímhle pocitem, a hlavně s chutí ještě něco zkusit změnit. Jak jsem říkal při odchodu ze Zdrojáku: &#8222;Nechci být ve čtyřiceti opice, co píše nedělní přílohu magazínu pro lynuksáky!&#8220;

Já si to navíc umocnil tím, že jsem začal číst [Forbes](https://www.forbesmedia.cz/). Je to úžasné čtení o lidech, kterým se něco povedlo. Nejsou tam &#8222;světodějné kauzy&#8220;, &#8222;problémy&#8220;, &#8222;krachující ČR&#8220; a další kecy, co člověk čte jinde. Je to o věcech, které se daří. Mně takovéhle pozitivní čtení pomáhá udržovat vnitřní optimismus, že _má cenu se snažit_&#8230;

Ano, má to i druhou stránku: cítím se velmi divně, když sleduju zprávy. Nedokážu se spravedlivě rozhořčit nad národním neřádstvem! Státní maturity jsou mi ukradené. Ano, vidím to, ale krčím rameny: &#8222;Čemu se divíte?&#8220; Nebo je soud s Janouškem. Noviny mají jasno: _je to lump!_ Pokud u soudu říká někdo něco jiného, tak je to _zaplacené, zkorumpované, vynucené, domluvené_&#8230; A mně to je šumák. _No a co? Mám jiný starosti._ Jako kdybych žil za nějakým sklem&#8230;

Tak snad mi to dlouho vydrží.