---
id: 2370
title: 'Když jsem ještě programoval&#8230;'
date: 2015-08-10T08:18:35+01:00
author: Martin Malý
layout: post
guid: http://www.misantrop.info/?p=2370
permalink: /kdyz-jsem-jeste-programoval/
mashsb_timestamp:
  - "1576157530"
mashsb_shares:
  - "0"
mashsb_jsonshares:
  - '{"total":0,"error":"","twitter":0,"facebook_shares":0}'
image: /wp-content/uploads/2013/01/Woman-working.jpg
categories:
  - Nezařazené
tags:
  - elektronika
  - Práce
  - programování
---
Listuju teď archivem svého zápisníku a dostal jsem se do doby, kdy jsem ještě programoval. Ano, to bylo předtím, než jsem šel dělat na Zdroják.

<!--more-->

Tuhle mi povídala jedna paní: To je škoda, že už nechceš programovat, měla bych pro tebe spoustu práce.

Týž den jsem seděl s Davidem Grudlem a bavili jsme se o tom, jaká je obrovská poptávka po programátorech.

Až jsem na chvíli podlehl takovému tomu omamnému pocitu, že bych se vlastně mohl trochu jako zapřít, přemoci, a za dostatečně velký obnos zase programovat. Ne, rozhodně bych se nehrbil nad klávesnicí a datloval kód se sluchátkama na uších v kanceláři plné programátorů, to pro mne není. Jednak to dělat nechci, a druhak na bušení kódu jsou jiní, mladší, vhodnější&#8230; S mými zkušenostmi a lety to fakt není pozice pro mne. Tam bych nebyl k užitku a velmi brzo bych odešel. Tohle mě nebaví.

Stejně jako psát padesátý šestý CRUD nad [nějakým ORMem](http://www.misantrop.info/orm-z-druhe-strany). Jako psát sto osmnáctou [validaci formuláře](http://www.misantrop.info/myslete-kdyz-navrhujete-formular).

Když už, tak někde na seniorní / architektonické pozici.

Jak si čtu ty svoje zápisky, tak si to uvědomuju víc a víc.

Mnohem spokojenější jsem jako pisálek. Nedovedu to přesně vysvětlit, ale psaní mě baví víc než programování a kódování webů.

Ale do toho furt: _Programátor&#8230; Místo programátora&#8230; 5000 za den&#8230; chceme jen, abyste psal PHP, mohl byste?_

Jako kámo, spíš fakt ne. Když to bude fakt hodně zajímavé, tak vám ten tým a vývoj povedu, ale kódovat to nebudu.

Možná to je škoda, možná bych měl pragmaticky rozhodnout, že vyjdu poptávce vstříc&#8230; Jenže já jsem v letech, kdy nechci vycházet vstříc poptávce a _zapřít se_ a _překonat odpor_. Chci, aby mě práce bavila, aby měla vnitřní náboj a smysl. Nechci dělat někde za spoustu peněz něco, co mě nenaplňuje.

(Mimochodem, našel jsem článek [Kdybych měl zase psát webové aplikace&#8230;](http://www.misantrop.info/kdybych-mel-od-zitrka-zase-psat-webove-aplikace), a docela jsem se před těmi čtyřmi lety trefil.)