---
id: 2398
title: Plural cocotus
date: 2015-08-17T10:09:35+01:00
author: Martin Malý
layout: post
guid: https://misantrop.eu/?p=2398
permalink: /plural-cocotus/
mashsb_timestamp:
  - "1569705482"
mashsb_shares:
  - "6"
mashsb_jsonshares:
  - '{"total":6,"error":"","twitter":5,"facebook_shares":1}'
image: /wp-content/uploads/2013/01/flagelanti.jpg.jpg
categories:
  - Nezařazené
tags:
  - myčeši
---
neboli Plurál kokotnosti. Základní nástroj [národního flagelantství](https://misantrop.eu/narodni-plural/).

<!--more-->

Znáte to, takové to &#8222;my jsme si zvolili takového prezidenta, co to o nás vypovídá?&#8220; Upřímně: O mně nic, o autorovi taky ne, a o zbytku národa jen to, že Gaussova křivka funguje.

Jiří Hlavenka teď vydal [celou sbírku toho, co &#8222;my&#8220; děláme a jací &#8222;my&#8220; jsme](https://www.bloc.cz/bloccz/art_417/uprchlici-a-my.aspx).

Mně tohle všeobjímající mykání, které zahrnuje celý národ, silně vadí. Jednak z důvodu, popsaných výše, a druhak proto, že je silně pokrytecké.

Ano, čtete dobře: Je to obyčejné pokrytectví!

Na plnou hubu: Pokaždé, když napíšete My (Češi), tak z toho na kilometr smrdí takové to &#8222;_&#8230; ale ve skutečnosti myslím vás, nebo počkejte &#8211; vlastně spíš tamty!_&#8220; To se to pak krásně nakládá, všechny hříchy, hříšky, provinění a špatné vlastnosti. Autor má příjemný pocit z toho, jak je kritický k _našim_, navenek mu nemůže nikdo nic vytknout, ale z každého řádku trčí pomrkávání &#8222;_píšu my, ale myslím tím&#8230; víte jak, ne?_&#8220;

Řekněte to na plná ústa a neschovávejte se za MY, protože vím stoprocentně, že já takový nejsem, a ani vy se mezi takové lidi neřadíte. Tak jacípak MY, když chcete napsat ONI?!

(O tom, jací jsme MY, a tím myslím autora a čtenáře, by se daly napsat vagóny článků. Ale úplně jiných! My máme zase jiné chyby, ale většinou ne ty, které přisuzujete _nám, Čechům_ z té velmi pohodlné pozice skromného pohoršeného morálního arbitra.)

Aktualizace: Na podobné téma skvěle glosoval Pavel Kohout: [Myčeši, nešťastný národ](https://www.pavel-kohout.cz/clanky/mycesi-nestastny-narod).