---
id: 977
title: Víkendové praktické cvičení v rozpoznávání kreténů
date: 2010-06-12T11:49:00+01:00
author: Martin Malý
layout: post
guid: http://www.misantrop.info/vikendove-prakticke-cviceni-v-rozpoznavani-kretenu/
permalink: /vikendove-prakticke-cviceni-v-rozpoznavani-kretenu/
posterous_869f584d59a8506ee6c71421743d2e0f_post_id:
  - "20231710"
posterous_869f584d59a8506ee6c71421743d2e0f_permalink:
  - http://adent.posterous.com/vikendove-prakticke-cviceni-v-rozpoznavani-kr
mashsb_timestamp:
  - "1575661721"
mashsb_shares:
  - "0"
mashsb_jsonshares:
  - '{"total":0,"error":"","facebook_shares":0,"twitter":0}'
categories:
  - Nezařazené
---
_Kretenismus je onemocnění štítné žlázy, spojené s nedostatkem jódu. Lidé trpící kretenismem jsou nazýváni kreténi. Kretenismus se projevuje snížením inteligence a malým tělesným vzrůstem. Slovo pochází z francouzského &#8222;crétin&#8220; &#8211; slabomyslný._ Tolik slovník.

Pokud někoho nazvu kreténem dnes, nevyjadřuju tím svůj názor na funkci jeho štítné žlázy, ale odkazuji na ten francouzský originál, tedy že se mi mysl dotyčného jeví poněkud slabší. Ne snad co do výkonnosti, ani co do kvality bezprostředních asociací, ale spíš co do neschopnosti vidět dál než za obzor svého fanatismu.

Krásný exemplář kreténa jsem nalezl v diskusi u Daniela Dočekala (ne, nebyl to on). Byl to člověk, který vlezl na stránku, kde bylo cosi ve Flashi, a on svou nelásku k tomuto formátu vyjádřil slovy:

<p style="padding-left: 30px;">
  <em>Mozna bych tu stranku mel jeste nekam bonznout jako nebezpecnou. Co jineho nez virus po me muze chtit instalaci (neustale) deraveho flashe ?</em>
</p>

Ach! Co jiného než virus by po něm mohlo chtít instalaci Flashe? Vím že to nemyslel vážně, že ve skutečnosti nepovažuje autora stránky za vir, ale vnějším projevem to bylo jednoznačně kreténské. Ten člověk neubrzdil svůj fundamentalismus a dopustil se kreténského výroku.

Další vzorek jsem objevil v jisté diskusi o hardware. Šlo o Arduino, což je &#8222;open source hardware kit&#8220;, tedy taková elektronická hračka, k níž jsou k dispozici schémata i firmware, takže si můžete své Arduino postavit doma (jen to nesmíte pojmenovat Arduino, ale to je jiná věc). Tak. Arduino bylo navrženo v programu, který se nazývá Eagle. Tento program je s určitými omezeními (pouze 2 vrstvy plošného spoje a menší desky) k dispozici každému zdarma jako freeware. Ale není open source. A právě tenhle fakt dokázal vyvést nějakého open source nadšence z míry natolik, že se v diskusi nechal slyšet, že tedy FUJ, a že to není vůbec správný svobodný hardware, když je navržen (!) v nesvobodném programu (byť zdarma).

**Ach. Můj. Bože.** Politicky korektní výraz pro to je &#8222;_extrémní vnímání open source, kde se hodnotí otevřenost po tři generace zpět_&#8222;, nekorektní pak &#8222;_fanatický OS-nazi_&#8222;.

To jsou starosti, že? Nejhorší na tom je, že to dotyčný myslel <span style="font-family: mceinline;"><em>vážně vážně</em>.</span> Vůbec se divím, jak může používat počítače, když jsou uvnitř procesory, které nejsou open source a byly stoprocentně navrženy v proprietárním software a vyrobeny na strojích s proprietárním firmwarem?!

Nezlobte se na mne, ale člověk, který se takto projevuje, není v žádném mně známém vesmíru &#8222;_bojovníkem za svobodu a otevřenost_&#8222;. Fakt ne. Jen fanatik s projevy slabé mysli. _Crétin._