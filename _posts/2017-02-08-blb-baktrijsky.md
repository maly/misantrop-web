---
id: 2742
title: Blb baktrijský
date: 2017-02-08T10:38:48+01:00
author: Martin Malý
layout: post
guid: http://www.misantrop.info/?p=2742
permalink: /blb-baktrijsky/
mashsb_timestamp:
  - "1575147014"
mashsb_twitter_handle:
  - adent
mashsb_shares:
  - "2"
mashsb_jsonshares:
  - '{"total":2,"error":"","twitter":0,"facebook_shares":2}'
image: /wp-content/uploads/2017/02/IVČRN_14-03-2015_9.jpg
categories:
  - Nezařazené
tags:
  - IHNED.cz
---
_<span style="font-weight: 400;">(Psáno pro IHNED v srpnu 2016)</span>_

<span style="font-weight: 400;">Ještě v neděli ráno jsem si říkal, že tento sloupek věnuju slečně z PR oddělení T-Mobile a nominuju ji na cenu Muhammada Sajída al-Saháfa. To byl ten legendární irácký ministr propagandy, který do irácké televize vyprávěl o tom, jak irácká armáda daleko od Bagdádu drtivě poráží američany, kteří ze zoufalství páchají masové sebevraždy, a přitom byly slyšet v pozadí zvuky bojů na bagdádských ulicích.</span>

<span style="font-weight: 400;">Pro připomenutí &#8211; na T-Mobile se obrátil nějaký z jejich obchodních partnerů s tím, že se mu kdosi snaží prodat část klientské databáze &#8211; jména klientů, jejich adresy, ale třeba i typ telefonu, údal o průměrné útratě, platební metodě, u inkasních plateb i číslo účtu… T-Mobile se obrátili na Policii, ta dotyčného prověřila a zabavila “nosiče dat” (není specifikováno, co to bylo, jestli DVD, nebo Flash disk, nebo externí disk, ale to je jedno). Ukázalo se, že dotyčný byl bývalý zaměstnanec T-Mobile. Firma udělala okamžitě nějaká bezpečnostní opatření, v pořádku. Bohužel nezvolili úplně šťastný způsob komunikace, který v první chvíli vypadal jako bagatelizace: Nic se vlastně nestalo, úniku dat se podařilo předejít… Později upřesnili, že data unikla, ale dotyčný je, podle všeho, nestihl prodat. </span>

<span style="font-weight: 400;">Minulý týden se v roli al-Saháfa ocitla jedna z týmu “správců sociálních sítí” u T-Mobile, která poměrně nevinné rýpnutí do T-Mobile v souvislosti s kauzou úniku klientských dat cítila potřebu neutralizovat, tak opět nešťastně napsala, že T-Mobile se podařilo úniku předejít. Bohužel si nezvolila úplně vhodné místo, protože do diskuse se zapojilo hned několik novinářů, co v oblasti IT nejsou zrovna za zelena utržení, a položili jí celkem logické dotazy. Třeba jak přesně zabránili úniku dat, když ve skutečnosti ten dotyčný bývalý zaměstnanec dotyčná data už měl v ruce? Na to zopakovala, že úniku se podařilo předejít, protože policie zabavila nosiče dat. Následoval proto další logický dotaz: nezkopíroval si náhodou dotyčný člověk data jinam? Ne, úniku dat se nám podařilo předejít díky bezpečnostním mechanismům. A tak pořád dokola.</span>

<span style="font-weight: 400;">Pro takzvanou krizovou komunikaci, což je přesně to, co se dělá, když nastane průšvih, existují některá jasná pravidla. Třeba nelhat a nemlžit v ničem, co se dá snadno vyvrátit, protože to okamžitě srazí důvěryhodnost celé komunikace k nule. A to je přesně to, co udělala nebohá slečna od sociálních sítí. Chvíli jsme si dopisovali s tiskovou mluvčí T-Mobile, ptal jsem se jí, jak to tedy vlastně je, a její odpověď byla o řády konzistentnější: Data unikla, ale dotyčný je podle všeho nestihl prodat. Mohl si databázi zkopírovat, ale zatím to, dle vyšetřování, vypadá nepravděpodobně, ačkoli to vyloučit nemůžeme. Proto si dovolujeme tvrdit, že nedošlo ke zneužití dat.</span>

<span style="font-weight: 400;">A tak jsem se těšil, že to hezky rozeberu, ale pak v neděli ve dvě přijel blb na velbloudovi na Staromák. Tedy pardon: Entomolog na velbloudovi. S ním nějací další chlápci, co se namaskovali za arabské teroristy, a spustili jako že palbu ze samopalů. Celé to měl být happening se zamýšleným poselstvím “vidíte, takhle to dopadne, až sem přijdou muslimské hordy a zavládne právo šaría”. No, budiž, proti gustu žádný dišputát a nikdo vám nemůže zabránit, abyste provozovali blbé pouliční divadlo (což je někdy škoda, pozn.aut.) Problém je, když předvádíte pouliční divadlo na téma “muslimský teroristický útok” v zemi, která sice žádný muslimský teroristický útok nikdy nezažila, ale přesto je v situaci kolektivní hysterie a podezřívavosti, protože…</span>

<span style="font-weight: 400;">Ruku na srdce: Protože právě dr. Entomolog a jeho roduvěrní vytvářejí dojem, že celý svět všude okolo je plný teroristických útoků muslimských hord. Zeman už loni v prosinci varoval, že teroristický útok proběhne i v Česku, zřejmě v Praze. Kremloweby jedou konstantně nejrůznější varování typu “americký novinář ve Švýcarsku varuje, že CIA chystá falešné teroristické útoky v ČR”. K tomu zprávy o reálných útocích v Evropě, a máme hotový hysterický koktejl, do kterého co týden přiloží někdo plnou náruč šílenosti. Třeba jako že by měli mít lidé zbraně na obranu v případě nějakého teroristického útoku.</span>

<span style="font-weight: 400;">Představte si, že by lidé opravdu zbraně měli&#8230;</span>

<span style="font-weight: 400;">To by měl dneska Konvička funus!</span>