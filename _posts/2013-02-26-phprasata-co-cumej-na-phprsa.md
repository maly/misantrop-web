---
id: 1099
title: PHPrasata, co čuměj na PHPrsa?
date: 2013-02-26T13:19:31+01:00
author: Martin Malý
layout: post
guid: https://misantrop.eu/?p=1099
permalink: /phprasata-co-cumej-na-phprsa/
dsq_thread_id:
  - "1106077093"
mashsb_timestamp:
  - "1575149126"
mashsb_shares:
  - "17"
mashsb_jsonshares:
  - '{"total":17,"error":"","twitter":17,"facebook_shares":0}'
categories:
  - Nezařazené
---
Jen stručně o sexismu.

<!--more-->

Na počátku byla konference o PHP, spolupořádaná magazínem [Web&PHP](https://webandphp.com/). Z té konference kdosi tweetnul tuhle fotku:

<div id="attachment_1101" style="width: 473px" class="wp-caption aligncenter">
  <a href="https://misantrop.eu/phprasata-co-cumej-na-phprsa/phpness/" rel="attachment wp-att-1101"><img aria-describedby="caption-attachment-1101" class=" wp-image-1101" alt="" src="https://misantrop.eu/wp-content/uploads/2013/02/phpness-463x500.png" width="463" height="500" srcset="https://misantrop.eu/wp-content/uploads/2013/02/phpness-463x500.png 463w, https://misantrop.eu/wp-content/uploads/2013/02/phpness-185x200.png 185w, https://misantrop.eu/wp-content/uploads/2013/02/phpness.png 514w" sizes="(max-width: 463px) 100vw, 463px" /></a>
  
  <p id="caption-attachment-1101" class="wp-caption-text">
    Zdroj: https://webandphpmag.wordpress.com/2013/02/25/phpness-gate-raising-interesting-issues/
  </p>
</div>

&nbsp;

Pokud to nevidíte, tak ten nápis zní &#8222;Enhance your PHPness&#8220;, což je jednak teda jako že &#8222;zvyšte svou PHPovost&#8220;, ale taky to je hříčka s &#8222;Enhance your penis&#8220;, známým spammerským sloganem. Okay, dobrá, jsem málo nerdy na to, abych se u toho popadal za břicho, ale vtip detekován.

Následovala velmi rozhořčená reakce, ze které jsem zachytil [tento článek](https://blog.calevans.com/2013/02/22/sexism-and-php/). tl;dr: _Fuj, stydím se za nás a za celou PHP komunitu, že je takhle hnusně sexistická. Takové ubohé oplzlosti, to mě uráží. Takže sorry, ale na tu konferenci nepudu, a nepudu ani na žádnou jinou, kterou pořádá ten magazín, a ani na žádnou, kde bude někdo, kdo se podílí na téhle, třikrát fuj, jistě to ale pochopíte!_

Další strážci tradičních hodnot přispěchali se svou hřivnou pohoršení, jako že ty holky jsou chudinky a/nebo blbé pipky, co je vzali na tu konferenci jen proto, aby vystrčily prsa a culily se na geeky, což je ubohé, a v takhle lascivním triku, to je tedy úplně fuj hnusně sexistické prasátko. Jak se asi ženy cítí? (Všimněte si, že strážci sexismu jsou dost často muži, kteří argumentují tím, &#8222;jak se asi ženy cítí&#8220; &#8211; a v jejich neskonalém zápalu pro boj za správnou věc je nenapadne to nejjednodušší řešení, totiž zeptat se těch, koho se to týká&#8230; Ale to platí pro strážce tradičních hodnot obecně.)

[Pointa je nepřekvapivá](https://webandphpmag.wordpress.com/2013/02/25/phpness-gate-raising-interesting-issues/). Triko opravdu vzniklo v redakci magazínu [Web&PHP](https://webandphp.com/), vymyslely ho (ano, vymyslel<span style="text-decoration: underline;">y</span>) holky z redakce, a ty dvě &#8222;blbky dobré tak akorát na špulení prsou&#8220; jsou jaksi, ehm, editorka a PR onoho magazínu.

Celé to je banalita, _to takové hlasování o hosteskách na slovenské konferenci bylo jistě mnohem, ale mnohem zásadnější_, ale zaujala mě na tom jedna věc, která jako by platila pro všechny korektnické dobrovolné hlídky obecně, a dámy z Web&PHP na to pěkně poukázaly.

Totiž ti, co nejhalasněji obviňovali ze sexismu a ponižování žen, jedním dechem používali tuhle fotku jako argument, jak jsou organizátoři FUJ, že představujou holky ve světě PHP jen jako prsaté věšáky na trička s oplzlým sloganem.

Ten svatý boj je tak krásně dvojsečný, že?

Není to jinými slovy jako říct, že když vidí holky na konferenci o PHP, nenapadne je, že by to třeba mohly být programátorky, redaktorky, cokoli odborného? Ne: má prsa, je na odborné technické konferenci, tak to bude určitě jen nějaká _blbá atrakce_.

Laskavý čtenář si na otázku &#8222;kdo je v tomhle příběhu za ubohého sexistického blba&#8220; odpoví sám&#8230;

_(Za odkazy díky [@OndrejMirtes](https://twitter.com/OndrejMirtes))_