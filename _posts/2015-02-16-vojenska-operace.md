---
id: 2223
title: Vojenská operace
date: 2015-02-16T19:36:55+01:00
author: Martin Malý
layout: post
guid: https://misantrop.eu/?p=2223
permalink: /vojenska-operace/
mashsb_timestamp:
  - "1572971626"
mashsb_shares:
  - "0"
mashsb_jsonshares:
  - '{"total":0,"error":"","facebook_shares":0,"twitter":0}'
image: /wp-content/uploads/2015/02/tank-tracks-1430300-m.jpg
categories:
  - Nezařazené
tags:
  - Bolševici
  - Komunisti
  - Lži
  - manipulace
  - propaganda
  - Verbež
---
Víte, že můžete odmítnout výkon vojenské služby? V ČR to lze v případě nějakého konfliktu, na Slovensku jen před konfliktem. A právě na Slovensku se teď šíří hromadné odmítání s odůvodněním &#8222;nebudu bojovat za zájmy NATO proti ruským bratrům&#8220; (viz dole). Já bych rád tedy na to konto napsal něco českým úřadům, ano?

<!--more-->

> Milé Ministerstvo obrany,
> 
> jsem nevoják. Odvedení jsem se ubránil, a nemám z toho žádné výčitky; fakt nelituju toho, že jsem se vyhnul dvěma letům buzerace, šikany a bezduchého drilu. Víte, upřímně, byl bych voják na baterky, protože trpím silnou averzí k autoritám, a když se mi někdo pokouší rozkazovat, dostávám střídavě záchvaty smíchu a agresivní zuřivosti. Vůbec dostávám tyhle záchvaty pokaždé, když jsem vystaven zupácké tuposti. Na druhou stranu nejsem pacifista a střílet mě naučil už můj děda, nadporučík v záloze. Sice mám proti téhle zemi spoustu výhrad, ale narodil jsem se tu, a i přesto, že mi mí spoluobčané dávají jen minimum důvodů, tak to tu mám rád.
> 
> Rád bych ale touto cestou prohlásil, že pokud snad vypukne konflikt, tak jsem připraven se bránit. Nevím, k čemu bych mohl v takové situaci armádě přesně být, ale kdybyste mě náhodou potřebovali, tak se ozvěte. Něco málo umím, a když vynecháte samoúčelný dril a ranní rozcvičky, tak se domluvíme. Jediné, s čím vám nejsem ochoten pomáhat, je předávání vybavení a základen nějakému cizímu vojsku (vzor 38 či 68).
> 
> P.S.: Panslavismem netrpím a přísahou věrnosti ČSSR a její vůdčí síle KSČ už vůbec ne. Rusy už jsem tu jednou zažil, a udělám všechno pro to, abych je tu nezažil podruhé, nebo aby je nezažily vaše děti (svoje nemám).
> 
> S úctou
> 
> MM

* * *

&nbsp;

[<img class="aligncenter size-medium wp-image-2224" src="https://misantrop.eu/wp-content/uploads/2015/02/odopreti-422x500.jpg" alt="odopreti" width="422" height="500" srcset="https://misantrop.eu/wp-content/uploads/2015/02/odopreti-422x500.jpg 422w, https://misantrop.eu/wp-content/uploads/2015/02/odopreti-168x200.jpg 168w, https://misantrop.eu/wp-content/uploads/2015/02/odopreti.jpg 811w" sizes="(max-width: 422px) 100vw, 422px" />](https://misantrop.eu/wp-content/uploads/2015/02/odopreti.jpg)