---
id: 2245
title: STOP mediální manipulaci
date: 2015-03-20T18:59:19+01:00
author: Martin Malý
layout: post
guid: http://www.misantrop.info/?p=2245
permalink: /stop-medialni-manipulaci/
mashsb_timestamp:
  - "1574975904"
mashsb_shares:
  - "91"
mashsb_jsonshares:
  - '{"total":91,"error":"","facebook_shares":27,"twitter":64}'
image: /wp-content/uploads/2015/03/stopmm_xxl.jpg
categories:
  - Nezařazené
tags:
  - Bolševici
  - debunking
  - Komunisti
  - Lži
  - manipulace
  - propaganda
  - Verbež
---
Bolšáni mají takový pěkný zvyk nazývat věci slovem, co znamená přesný opak. Například &#8222;mírové hnutí&#8220;, nebo &#8222;rezerva&#8220;. Nebo stránku plnou manipulativních polopravd, výmyslů a lží pojmenovat &#8222;STOP mediální manipulaci&#8220; (na FB, dohledejte si sami).

<!--more-->

O [propagandistické válce a jejích cílech](http://www.misantrop.info/jen-si-klidne-perte-svoje-pradlo/ "„Jen si klidně perte svoje prádlo!“") jsem už psal. Ale za tuhle ukázku moc děkuju. Předvedeme si na ní, jak to funguje, a taky ukážu, co si představuju pod tím, že je nutno důsledně neutralizovat jejich lži. Ne, jejich věrné to neovlivní, ale sníží to míru naleptávání v ostatní populaci.

[<img class="aligncenter size-full wp-image-2246" src="http://www.misantrop.info/wp-content/uploads/2015/03/stopmm.jpg" alt="stopmm" width="463" height="521" srcset="https://www.misantrop.info/wp-content/uploads/2015/03/stopmm.jpg 463w, https://www.misantrop.info/wp-content/uploads/2015/03/stopmm-178x200.jpg 178w, https://www.misantrop.info/wp-content/uploads/2015/03/stopmm-444x500.jpg 444w" sizes="(max-width: 463px) 100vw, 463px" />](http://www.misantrop.info/wp-content/uploads/2015/03/stopmm.jpg)

Díky [kolegům z Okouna](http://www.okoun.cz/boards/text%2C_pred_kterym_jsem_se_prave_vyhonil%28la%29.?contextId=1066373939#article-1066373939) byl příběh celé fotky dohledán, dokonce na [ruskojazyčném webu](http://masterok.livejournal.com/1176215.html) ([zde strojový překlad](https://translate.google.com/translate?hl=en&sl=ru&tl=en&u=http%3A%2F%2Fmasterok.livejournal.com%2F1176215.html&sandbox=1)). Ve stručnosti: Jde o letecké rakety [Ch-22](http://www.military.cz/russia/air/weapons/rockets/agm/ch-22/ch-22.htm), určené pro použití na bombardérech TU-22M. [Tradá](http://en.wikipedia.org/wiki/Kh-22). Na vagónech jsou s demontovanými křídly, pravděpodobně je vezou k likvidaci. Podle té stránky, kterou odkazuji, jde o fotku z nádraží v Jekatěrinburgu (ehm, ehm, žádná Ostrava, žádný směr Slovensko, ale o 2.800 kilometrů východněji), a stačila chvilka, abych našel přesné místo, odkud byla pořízena. Bylo to [tady](http://bit.ly/1DGvIZ6), z té lávky přes koleje. Směrem doprava dolů (VJV) vidíte nástupiště a ty dvě dvojice světlých stříšek, JV směrem pak baráček s červenou střechou (nádražní budova Šartaš, na fotce úplně vpravo), odpovídají i takové detaily, že kolej, která vede hned vedle toho nástupiště (na fotografii prázdná, na mapě na ní stojí vlak s cisternami) má za koncem nástupiště odbočku směrem doprava (na fotce viditelná jako patrný oblouček doprava), je patrný i levý pás zeleně&#8230; [<img class="aligncenter size-full wp-image-2247" src="http://www.misantrop.info/wp-content/uploads/2015/03/stopmm_xxl.jpg" alt="stopmm_xxl" width="720" height="960" srcset="https://www.misantrop.info/wp-content/uploads/2015/03/stopmm_xxl.jpg 720w, https://www.misantrop.info/wp-content/uploads/2015/03/stopmm_xxl-150x200.jpg 150w, https://www.misantrop.info/wp-content/uploads/2015/03/stopmm_xxl-375x500.jpg 375w" sizes="(max-width: 720px) 100vw, 720px" />](http://www.misantrop.info/wp-content/uploads/2015/03/stopmm_xxl.jpg)Ostatně, srovnejte si ji s [fotografií stejného nádraží, jen v lehce jiném úhlu](https://ssl.panoramio.com/photo/29474453), a s [další, tentokrát pořízenou jižněji](https://ssl.panoramio.com/photo/35959363). ([Další přidal @Stonewheel na Twitteru](https://www.google.cz/maps/place/Sverdlovsk-passazhirskiy,+Zheleznodorozhnyy+Vokzal/@56.831179,60.645304,3a,75y,90t/data=!3m5!1e2!3m3!1s102502175!2e1!3e10!4m2!3m1!1s0x43c16e76c40bbeb7:0x77c8a6278c81c742))

Zkrátka: Ano, s velmi vysokou pravděpodobností je to opravdu Jekatěrinburg, jak se píše, žádný světelný maják v Ostravě. Fotka navíc pobíhá po internetu už delší dobu. Takže žádný kolega, žádné temné spiknutí, žádný drážní zaměstnanec, který to má za pár, takže už se nemusí bát, že ho vyhodí, když prozradí ostře střežené tajemství&#8230;

Buď si &#8222;čtenář&#8220; ze správce stránek _STOPblabla_ ošklivě vystřelil a správce naivně naletěl, anebo (verze 2) je příběh naprosto smyšlený a buď (2a) si ho čtenář vymyslel, aby byl zajímavý, a správce ošklivě naletěl, nebo (2b) žádný čtenář není, jen správce prostě našel fotky raket na vagónu, tak k tomu přibásnil příběh, který zapadá do požadovaného myšlenkového proudu, totiž _tají před náma, že EU a NATO dodává na Ukrajinu zbraně_, a byl si velmi jistý tím, že čtenářstvo stránky takovou zprávu nekriticky přijme a rozhodně si nebude nic ověřovat, pouze to v něm posílí ten správný požadovaný efekt.

Čili, abych to shrnul: _STOP mediální manipulaci_ předvádí co? Inu, **mediální manipulaci** (a neřeším, jestli z nedbalosti, nebo úmyslně). aTo gratulujem a posíláme titul &#8222;chucpe měsíce&#8220;!