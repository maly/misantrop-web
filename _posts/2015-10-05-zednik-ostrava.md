---
id: 2506
title: Zedník, Ostrava
date: 2015-10-05T14:49:21+01:00
author: Martin Malý
layout: post
guid: https://misantrop.eu/?p=2506
permalink: /zednik-ostrava/
mashsb_timestamp:
  - "1576066717"
mashsb_shares:
  - "0"
mashsb_jsonshares:
  - '{"total":0,"error":"","facebook_shares":0,"twitter":0}'
image: /wp-content/uploads/2015/10/blue-grate-in-masonry-1236949062_82.jpg
categories:
  - Nezařazené
tags:
  - Banán
  - Kaluža
  - mem
  - Ostrava
  - Spam
  - zedník
---
Čas od času se stane, že použiju nějaký mem a lidé se mě ptají: &#8222;Co to je? To je z nějakého filmu?&#8220; Pojďme si dnes vysvětlit jeden SEOmem.

<!--more-->

Před dávnými a dávnými lety se známý ostravský IT enfant terrible, bonviván a metrosexuál zabýval kromě provozování [nechvalně známého hostingu](https://www.lupa.cz/clanky/otazky-okolo-hacku-banan-cz-zustavaji/) také [spamováním](https://www.zive.cz/clanky/banancz-jak-se-nema-delat-jmeno-hostingu/sc-3-a-150748/). Pokračuje v tom [dodnes](https://blog.bloxxter.cz/seo-spam-od-banan-cz-usvedceny-spammer-radovan-kaluza-opet-zkousi-nasi-trpelivost/), i když už [dostal přes prsty](https://www.pooh.cz/pooh/a.asp?a=2015831). Komu není rady&#8230;

Zkoumáním tohoto ostravského fenoménu se dlouhodobě zabývá osazenstvo jednoho diskusního klubu na [serveru pro příznivce křížkového vyšívání a psychických poruch](https://okoun.cz). Dalo by se říct, že žijí ve vzájemné symbióze: Magistr a seladon občas napíše něco vtipného na svůj blog, zrůdy z Okouna se mu za to vysmějí, magistr začne nadskakovat, zrůdy se baví&#8230; A tak to funguje už dlouhá léta, s občasnými výkyvy.

Jedním z nich bylo období, kdy se u ovocnářů rozhodli &#8222;dělat [SEO optimalizaci pro vyhledávače](https://jdem.cz/https://www.banan.cz/seo---optimalizace-pro-vyhledavace)&#8220; a zkusili to s klíčovými slovy &#8222;zedník Chvistek hrubé stavby zednické práce Ostrava&#8220; (atd.) A jak už mívají ve firmě pana magistra ve zvyku: spamem!

Přišli s tím i na Okouna, navíc to doprovázeli obvyklými řečmi o tom, jak _všichni neúspěšní závistivci jen magistrovi závidět zatímco on se bude stále jen bavit na Stodolní a nebude nikým rušen_, a tak se tamní osazenstvo uchýlilo k protiakci. Začali psát naprosto absurdní příspěvky, které začínaly vždy &#8222;zednik jan chvistek ostrava&#8220; a pokračovaly zcela dadaistickými smyšlenými chybami, kterých se dotyčný jako že dopustil, to celé ve stylu falešných &#8222;zkušeností a recenzí&#8220;. Inu, jak se do lesa volá, tak se z lesa ozývá, to ví i Trautenberk&#8230; Samozřejmě se to spammerům nelíbilo, bylo z toho nějaké mrzení, ale po celé akci nám zůstal krásný pattern. Pojďme si připomenout některé kousky:

> &#8222;zazdil jeptišku po rekonstrukci Karlštejna zase straší nejen ve věži zedník dost mizerný supluje cement blátem šindely namazané máslem na polovalbu uvalena kovadlina místo vikýře arabský oblouk na toaletě&#8220;
> 
> &#8222;místo balakrylu používá starý mléčný jogurt, omítá sádrou z kradených trpaslíků, nemá brašnu, v brašně tráva, na parcela skála. Místo vany postel která protéká, sousedi vytopeni, velké škody&#8220;
> 
> &#8222;vypil balakryl snědl břízolit v ložnici dveře do světlíku rohová postel pouze s jednou lampou druhá lampa instalována na střeše zahradní trpaslík má jen jednu nohu schody postavil o dva metry vedle dveří => místo francouzských oken francouzské hole&#8220;
> 
> &#8222;plesnivá malta na stropě! nekvalitní práce! zcizena padesátiletá bříza před vchodem ohnutá zahradní hadice v levém severním rohu objektu nekvalitně ohnul prostor a místo krbu se objevil drzý skleněný trpaslík! nekvalitní práce!&#8220;
> 
> &#8222;špatná zničená nekvalitní práce Fukušima radioaktivní oblak větrat se muselo týdny! poničená oprýskaná kočka a na kuchyňské lince hydrant papoušek nacpaný do výfuku osobního vozu zadavatele hrubý opilý nekvalitní zedník. sklep na půdě nekvalitní práce sedlová střecha vysedlá a místo korouhvičky sádrokartonová slepice! nekvalitní práce zedník ostrava nedoporučuji!&#8220;
> 
> &#8222;ytongama obložil omítku vytapetoval sprchový kout namontoval solární panely do sklepa septik umístil v serverovně&#8220;
> 
> &#8222;rozbité dveře od špajzu dveře opravil a znovu rozbil&#8220;
> 
> &#8222;pokazil zničil poškodil koncertní křídlo zazděné v kumbálu nyní vysoká radiace sonáty slyšet až na hajzl nedoporučuji&#8220;
> 
> &#8222;místo francouzských oken švédské stoly!!! v koupelně Křižíkova fontána trčí z nosné zdi a tvoří plovoucí podlahy!&#8220;
> 
> &#8222;špinavá lžíce pracuje s příborovou lžící nemá brašnu vercajk nosí po kapsách kladívko somruje od sousedů nemá sikovky křivý metr&#8220;
> 
> &#8222;postavil dórský sloup z vepřovic&#8220;
> 
> &#8222;nezná rozdíl mezi vazbou běhounovou a polokřížovou, lepí cihly kanagomem, míchačka omývána v bazénu&#8220;
> 
> &#8222;lustr trčí z podlahy, zlomený kocour, prokopnutý pes, na klikach byl asfalt rohozka plna vapna odpad z toalety zavedl do sklepa&#8220;
> 
> &#8222;bezchybně a levně postavil RD 9+1 218 m2 na klíč, kompletní dodávka stavby vč. inž. sítí, základů, zdění, omítky, malby, střechy, armatur, oken, elektroinstalace, kanalizace, bezpeč. systémů, nábytku, bytového textilu, etc., na vedlejší parcele navzdory opakovaným upozorněním na tento fakt v průběhu stavby. Vše nyní nutno zbourat.&#8220;

Vznikl tak krásný mem, který občas používám. Až se někdy bude zase někdo ptát po jeho původu, tak mám kam odkázat.

* * *

PS: Chvíli jsem si říkal, jestli to vůbec psát, jestli vytahovat staré záležitosti, ale protože se ani Troška nepoučili&#8230;

[<img class="aligncenter size-full wp-image-2509" src="https://misantrop.eu/wp-content/uploads/2015/10/prokope.jpg" alt="prokope" width="504" height="133" srcset="https://misantrop.eu/wp-content/uploads/2015/10/prokope.jpg 504w, https://misantrop.eu/wp-content/uploads/2015/10/prokope-200x53.jpg 200w, https://misantrop.eu/wp-content/uploads/2015/10/prokope-500x132.jpg 500w" sizes="(max-width: 504px) 100vw, 504px" />](https://misantrop.eu/wp-content/uploads/2015/10/prokope.jpg)

&#8230; tak odpověď zní: Ano!