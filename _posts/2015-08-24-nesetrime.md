---
id: 2331
title: Nešetříme
date: 2015-08-24T06:59:44+01:00
author: Martin Malý
layout: post
guid: https://misantrop.info/?p=2331
permalink: /nesetrime/
mashsb_timestamp:
  - "1575143768"
mashsb_shares:
  - "2"
mashsb_jsonshares:
  - '{"total":2,"error":"","twitter":2,"facebook_shares":0}'
image: /wp-content/uploads/2015/08/money-1239410.jpg
categories:
  - Nezařazené
---
Lidi nemají peníze na jídlo, Kalousku odstup, a práce není&#8230; A ve skutečnosti?

<!--more-->

Nedávno o tom někde psal snad Vilém Rubeš a další &#8211; že doba, kdy lidi reagovali na &#8222;úsporu&#8220; naprosto reflexivně, už je pryč.

Ne že by začali bezhlavě plýtvat, to ne. Stále se dívají na cenu jako na důležité kritérium. Ale posouvají se k tomu, že jsou ochotni si zaplatit za komfort, za to, že mají s něčím míň starostí, víc pohodlí, lepší přístup&#8230; Taková ta éra &#8222;ať to stojí co to stojí, hlavně že šetřím&#8220; je na ústupu.

Mám k tomu takovou historku&#8230;

Platit platební kartou je pohodlné. Až tak, že posledních několik let s sebou nenosím hotové peníze, jen výjimečně. Chodím do podniků, kde berou karty, tam, kde je neberou, prostě nechodím. Nechci myslet na to, že si mám převést peníze na jiný účet a pak dojít k bankomatu a vyzvednout&#8230; opravdu ne. Totéž platí při nákupech na internetu &#8211; platba kartou (popřípadě instantním bankovním převodem) je hned, platba klasickým bankovním převodem a faktura a tak je na dlouhé lokte, o dobírce ani nemluvím. V mém měsíčním rozpočtu jsou platby hotovostí někde okolo tří procent.

Ano, vím, jak to funguje. Obchodník za platby kartou musí zaplatit, a většinou to řeší tím, že tyhle poplatky rozpustí do ceny služeb a zboží. Na druhou stranu, pokud mu to pomůže zvýšit počet zákazníků (minimálně o lidi, jako jsem já), tak to je pro něj ve výsledku OK. A pro mne taky. Na druhou stranu mi připadá netaktické si o zaplacení bankovních poplatků explicitně říct: &#8222;Při platbě kartou účtujeme XXX peněz!&#8220;

O tomhle jsme vedli dlouhý spor s Radkem Hulánem, který oponoval: Když obchodník nerozpustí peníze za karetní poplatky do svých cen a řekne si o ně těm, co platí kartou, tak může mít nižší ceny! Což je rozumná připomínka, _respektive byla by, kdyby to Radek [nepepřil](https://www.facebook.com/martin.maly/posts/10152728642742496) svými oblíbenými výkřiky o tom, že &#8222;nerozumí tomu, proč chci platit víc, ale že to bere jako mou úchylku&#8220; a že &#8222;inteligentní člověk přeci, ekonomicky uvažující blablabla&#8230;&#8220; a tam diskuse skončila._

Ale vážně: Když si obchodník o poplatky řekne a vybere si je při platbě kartou, tak by teoreticky měl mít levnější zboží než ten, kdo má platby kartou nezpoplatněné. Jenže&#8230;

V Karlíně jsme chodili do různých restaurací na obědy. A v jedné měli právě tuhle úžasnou vymyšlenost, že platby kartou jsou s přirážkou, tuším, 20 Kč nebo tak nějak. Cena obědu byla okolo 150 Kč. V okolních restauracích stejné kategorie se platilo kartou normálně, ale cena obědů byla okolo 150 Kč. Někde je zrada&#8230;

Když si srovnám ceny v eshopu &#8222;s přirážkou za kartu&#8220; a &#8222;bez přirážky&#8220;, tak rozhodne nevidím tak veliké rozdíly, aby se mi vyplatilo nakoupit v &#8222;přirážkovém&#8220; a zaplatit třeba bankovním převodem. Konkurence je obrovská, rozptyl cen taky, a vždy najdu e-shop, kde je zboží třeba i levnější, a platby kartou  bez poplatků.

No a když jsem tak nad tím uvažoval, tak jsem si říkal: Ano, i kdyby bylo to zboží o něco dražší (zhruba v řádech nižších jednotek procent), aby obchodník pokryl náklady na karetní platby, jako že to teoreticky Radkovi vychází, ale v praxi se s tím nesetkávám, tak se mi to vyplatí, protože náklady na to, abych myslel na hotovost a někde si ji vyzvedl jsou pro mne vyšší než to, co zaplatím na dražším zboží.

Konkrétní příklad: Alza. Kdysi mi nabídli nějaký úžasný vip program, kde jsou nižší ceny zboží, ale nedodali jeden podstatný detail. Hned při dalším nákupu jsem na to přišel: Nejde zaplatit kartou! Jen dobírka, hotovost atd. A tak jsem si založil druhý účet, přeskládal jsem si zboží do druhého košíku, a celkový rozdíl byl závratných 11 Kč. Přemýšlel jsem: Kliknout, zaplatit o 11 Kč víc a mít zboží zítra doma, nebo ušetřit 11 Kč, ale jít si vybrat hotovost a jít zaplatit na pobočku, nebo na poštu, anebo čekat týden, než proleze bankou platba na účet&#8230; Nevím jakou hodnotu má pro vás 11 Kč, ale pro mne nižší než cesta na poštu, cesta k bankomatu nebo týden bez počítače.

Jako je cennou komoditou vlastní čas, tak má zjevně pro stále víc lidí svou cenu i vlastní komfort. Anebo se jen naučili počítat a zjistili, že ušetřit na něčem pár korun a zaplatit to časem, cestou, nepohodlím, zase není takové terno.