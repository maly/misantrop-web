---
id: 2355
title: Maven
date: 2015-09-09T10:24:01+01:00
author: Martin Malý
layout: post
guid: https://misantrop.eu/?p=2355
permalink: /maven/
mashsb_timestamp:
  - "1575586901"
mashsb_shares:
  - "0"
mashsb_jsonshares:
  - '{"total":0,"error":"","facebook_shares":0,"twitter":0}'
image: /wp-content/uploads/2015/09/tech-job-2-1056945.jpg
categories:
  - Nezařazené
tags:
  - maven
  - Práce
  - programování
---
Neznáš někoho? Hele, asi znám&#8230;

<!--more-->

Před chvílí jsem se na jiném místě vyslovil, že bych byl jako programátor mezi programátory nešťastný. Vzpomínám si na první dny v Economii, kdy jsem z organizačních důvodů, než mi přidělili židli a oddělení, seděl s vývojáři, a bylo to docela smutné. Jak rád jsem byl, když jsem mohl odejít do newsroomu a nesedět v monokultuře. Navíc mám k programování ambivalentní vztah. Baví mě malé projekty, protože jsou brzy hotové, to si rád zaprogramuju, ale jakmile to je něco stylem &#8222;měsíc to budeme psát, a budeme donekonečna psát všechny ty CRUDy a formuláře pro zadávání vstupních údajů&#8220;, tak jdu od toho, protože to je práce pro stroj, pro generátor kódu, ne pro mne. Mě spíš baví, když mohu využít nové technologie, mohu je implementovat, zkoušet, nasazovat, když mohu kombinovat znalosti z více okruhů a oblastí, zkrátka když se tak jako plavně pohybuju mezi psaním, programováním a elektronikou&#8230;

Uvědomil jsem si to v posledních měsících, kdy mi různí lidé psali a volali: &#8222;Hele, já sháním někoho, kdo umí&#8230;&#8220; (programovat v PHP, psát texty, malovat obrázky, pracovat se sociálníma sítěma, udělat analýzu návštěvnosti, implementovat platební bránu, napsat rozšíření pro prohlížeč&#8230;) A já najednou zjistil, že na spoustu těch věcí opravdu znám někoho, kdo to umí, a že dokážu doporučit. Nebo že znám někoho, kdo zná někoho, kdo to umí. Pak se na mne začali obracet lidi stylem &#8222;X. mi říkala, žes jí doporučil někoho skvělého na vývoj, tak se chci zeptat, jestli bys nevěděl o někom pro nás&#8230;&#8220;

A já si vzpomněl na to slovo, co je v titulku, a co v jidiš označuje &#8222;znalce&#8220;. Tedy člověka, co ví, kam zajít, co udělat, koho oslovit&#8230; V extrémní podobě to je ta figurka z anekdoty (&#8222;hele, co je to za chlapa, co se modlí vedle Fandy Mrázka?&#8220;), ale většinou to jsou lidé, kteří vědí, nebo aspoň vědí, kde zjistit.

Kolega z kapely (Džoňák, zdravím&#8230;) o mně vždycky říkal, že jsem &#8222;hluboká studnice naprosto neužitečných vědomostí&#8220; a já mu odpovídal, že zatím nevím, proč to tak Pámbu zařídil, ale jistě to nějaký důvod má a v pravou chvíli se to vyjeví. Taknějak jsem tušil, že to není proto, abych šel do AZ Kvízu, ale říkal jsem si: K čemu je mi znát kus antické historie, základy latiny, kus medicíny, něco z psychologie, sociologie, ekonomie, a k tomu programování, fyziku, trochu chemie, pamatovat si spoustu citátů a úryvků z knížek a spoustu situací a spoustu lidí&#8230;

Že by kvůli tomuhle? Tak v zásadě bych se nezlobil&#8230;

&nbsp;