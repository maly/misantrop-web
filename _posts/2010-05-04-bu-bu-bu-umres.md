---
id: 988
title: Bu bu bu, umřeš!
date: 2010-05-04T08:58:00+01:00
author: Martin Malý
layout: post
guid: https://misantrop.eu/bu-bu-bu-umres/
permalink: /bu-bu-bu-umres/
posterous_869f584d59a8506ee6c71421743d2e0f_post_id:
  - "18062016"
posterous_869f584d59a8506ee6c71421743d2e0f_permalink:
  - https://adent.posterous.com/bu-bu-bu-umres
mashsb_timestamp:
  - "1566194550"
mashsb_shares:
  - "0"
mashsb_jsonshares:
  - '{"total":0,"error":"","twitter":0,"facebook_shares":0}'
categories:
  - Nezařazené
---
Nejhorší mor varovných kampaní je, že je dělají mamrdi, kteří si asi říkají: &#8222;Čím děsivější budou důsledky, tím účinnější bude kampaň!&#8220;, takže přehání rizika, zveličují následky a řetěz příčin a možných důsledků brutálně zjednodušují.

Pamatuju se na velkolepou brožurku proti kouření, co jsme obdrželi na gymnáziu, kde mimo jiných perel psali, že &#8222;kouření snižuje IQ&#8220;, k čemuž dospěli na základě studia grafu &#8222;Počet kuřáků ve skupinách podle vzdělání&#8220;. Inu, dělali z nás blbce.

Bonanza podobných šikmých ploch jsou protidrogové kampaně. Dnes už bývají snad i rozumné, ale pamatuju se na pána, co na nás hulákal: &#8222;_Jediná injekce heroinu stačí, a budete závislí &#8211; a závislost končí rychle smrtí!_&#8220; Jediná injekce heroinu stačí leda tak k tomu, abyste se zeblili jak šakal a prožili hodně nepříjemný půlden&#8230; Taky dobré bylo jeho vyprávění o marihuaně, o tom, jak po jedné cigaretě budete mít děsivé halucinace a skočíte z okna&#8230; Bože, co za debily to posílali?! Co si myslí? Že to nikdo nezkusí? Že nikdo nezjistí, že lžou až se jim od huby práší? Že to dělají _bona fide?_ Ne, jsou akorát nevěrohodní, i kdyby náhodou řekli něco rozumného.

Vyprávěla mi paní, porodní asistentka, která si šla poslechnout jakéhosi katolického osvětáře, co přednášel slečnám ve školách rodičovskou a sexuální výchovu, že jen lituje toho, že trestní zákon nepamatuje na &#8222;trestný čin indoktrinace nezletilých blbostí&#8220;.

No a ze stejného soudku je úžasný počin v rámci kampaně &#8222;nemyslíš &#8211; zaplatíš&#8220;, která mi jinak připadá poměrně zdařilá. Totiž &#8222;[simulátor jízdy pod vlivem&#8230;](https://nemyslis-zaplatis.cz/simulator-jizdy)&#8220; Božemůj, to vymyslel nějaký moron, ne? Vždyť to je akorát &#8222;_simulátor autíčka co se během tří sekund rozfláká_&#8222;. Každý, kdo kdy řídil pod vlivem amfetaminu, alkoholu, THC nebo vzteku ví, že to je naprostý nesmysl! Že se nic takového nestane.

Dovedu si představit mnohem, mnohem věrnější simulátor &#8211; u alkoholu bude mít opožděné reakce a rozostřené vidění, u stimulancií přehnaně citlivé řízení a vysokou rychlost, u THC zdeformovanou krajinu, u vzteku zúžené zorné pole&#8230; To by mělo smysl, tam by tomu člověk i věřil. Ale co je proboha tohleto &#8222;_3 &#8211; 2 &#8211; 1 &#8211; Go &#8211; vrrrrr &#8211; BUM!_&#8222;???

_Bu, bu, bu, jak sedneš do auta zhulený, do tří vteřin umřeš!_ **Zhulený ani ožralý nemáš za volantem co dělat, to je bez debat, tuhle myšlenku propagovat je záslužné, ale tenhleten simulátor jízdy, to je hodně #fail.**