---
id: 2006
title: Mluv, mluv, zajímáš mě!
date: 2014-05-25T12:48:01+01:00
author: Martin Malý
layout: post
guid: https://misantrop.info/?p=2006
permalink: /mluv-mluv-zajimas-me/
mashsb_timestamp:
  - "1575135662"
mashsb_shares:
  - "0"
mashsb_jsonshares:
  - '{"total":0,"error":"","twitter":0,"facebook_shares":0}'
image: /wp-content/uploads/2014/05/gossip-girls-1-1066564-m.jpg
categories:
  - Nezařazené
tags:
  - komunikace
  - PR
---
Tenhle zápisek (opět o firemní komunikaci) vznikl původně jako komentář na Facebooku, ale pár lidí se ozvalo, že by ho rádi sdíleli, tak prosím&#8230;

<!--more-->

<p style="color: #141823;">
  Dan <a class="profileLink" style="color: #3b5998;" href="https://www.facebook.com/Daniel.Docekal" data-hovercard="/ajax/hovercard/user.php?id=570949930">Dočekal</a> na <a href="https://www.lupa.cz/clanky/wedos-ma-od-patku-problemy-s-vypadky-i-komunikaci/">aktuálním příkladu spadlého Wedosu</a> ukazuje častý problém firemní komunikace, který je velmi dobře vidět zejména u hostingů.
</p>

<p style="color: #141823;">
  Hostingy na sociálních sítích většinou retweetují ajťácké vtípky, diskutují s piráty, vyhlašují soutěže nebo informují o tom, že svítí sluníčko, ale když je výpadek, tak nastane ticho po pěšině a se zákazníky nikdo nemluví. A když, tak až pozdě, navíc stylem &#8222;<em>nic se nestalo, výpadek byl pár minut</em>&#8222;. Přitom, jak Dan správně píše, v takové chvíli zákazníci potřebují tři věci: Vědět, co se děje a že to není u nich, vědět, že se na tom pracuje a vědět, jak to vypadá. Pokud tyhle tři věci zákazníkům včas řeknete, tak vám odpustí i velký výpadek a dokonce vám budou držet palce! Když jim neřeknete nic, spustíte zákaznický hovnomet.
</p>

<p style="color: #141823;">
  Z osobní zkušenosti vím, že firmy tohoto typu ale často nechtějí hovořit o tom, že mají technický problém. Když na infrastrukturu IGNUM, kde byl server pro Bloguje, zaútočil někdo s DDoS a server byl půl dne dole, zakázal mi majitel Jakub Lešikar o tom mluvit, prý &#8222;bychom tak ukázali svou slabost a Illich by to zneužil&#8220;. Inu, JL má své <em>zvláštnůstky</em>.
</p>

<p style="color: #141823;">
  O dva roky později kdosi zaútočil na servery IInfa, takže Lupa i s Rootem popadaly a &#8222;lidi si stěžovali&#8220;. Když jsme s Petrem Krčmářem chtěli od Aleše Miklíka nějaké oficiální vyjádření pro čtenáře, co bychom pustili přes socsítě ven, tak zase totéž: <em>Bylo by netaktické psát o tom, že máme technické problémy!</em> Oponovali jsme, že to není naší vinou, že navíc technicky zdatní čtenáři serverů vědí, jak těžko se odolává DoS útoku, takže budou spíš na naší straně &#8211; bohužel, neprošlo to!
</p>

<p style="color: #141823;">
  Opravdu jsem přesvědčen o tom, že <strong>dobře vedená krizová komunikace</strong>, tj. otevřené informování o problémech a o krocích, které podnikáme k nápravě, <strong>je ku prospěchu věci</strong> a u většiny zákazníků posílí identifikaci se značkou (&#8222;Ano, mají problémy, ale hovoří o tom s námi!&#8220;) Naopak nejvíc uškodí styl dvou M: <em>Mlčet</em> a <em>Mlžit</em>. Bohužel, právě ticho a mlžení je hodně častá komunikační strategie&#8230;
</p>

<p style="color: #141823;">
  Post Scriptum: Obzvlášť pikantní je to v případě Wedosu, který si na sociálních sítích často servítky moc nebere a mlátí do konkurence hlava nehlava. Což se může <a href="https://misantrop.info/hacknuty-banan">taky vymstít</a>.
</p>

<p style="color: #141823;">
  K tématu též moje články na Lupě: <a href="https://www.lupa.cz/clanky/otazky-okolo-hacku-banan-cz-zustavaji/">Otazníky okolo hacku Banánu</a> a <a href="https://www.lupa.cz/clanky/pr-neni-sproste-slovo-to-z-nej-delaji-firmy-samy/">PR není sprosté slovo</a> (druhá polovina je věnována obdobné situaci, tj. komunikaci problémů hostingové firmy)
</p>