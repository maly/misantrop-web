---
id: 955
title: Ako dieťa federácie počúva populárnu hudbu
date: 2010-08-24T07:02:00+01:00
author: Martin Malý
layout: post
guid: https://misantrop.info/ako-dieta-federacie-pocuva-popularnu-hudbu/
permalink: /ako-dieta-federacie-pocuva-popularnu-hudbu/
posterous_869f584d59a8506ee6c71421743d2e0f_post_id:
  - "26493488"
posterous_869f584d59a8506ee6c71421743d2e0f_permalink:
  - https://adent.posterous.com/ako-dieta-federacie-pocuva-popularnu-hudbu
mashsb_timestamp:
  - "1575139286"
mashsb_shares:
  - "0"
mashsb_jsonshares:
  - '{"total":0,"error":"","twitter":0,"facebook_shares":0}'
categories:
  - Nezařazené
---
Jsem, jako většina lidí mého věku, jaksi _přirozeně bilingvní_. Odmalička jsme slýchali slovenštinu a nerobí nám problémy po slovensky čítať alebo písať, i když to není leckdy stoprocentní, jak vám hnedle ukážu

Už jsem kdysi zmiňoval titulek z Bajtu: &#8222;Udri ma nežne&#8220;. Četl jsem to několikrát a bylo mi divné, proč je u slovensky psaného článku chorvatský titulek (a co znamená, že&#8230;)

Některé omyly se ale táhly dlouho. Třeba než jsem si dešifroval &#8222;Mocnyzbryndze rychlyzžinči ce!&#8220; _Kto to mal vediet&#8230;?!_ Nebo jako ten s korálkama od Natálky. Totiž:



Když jsem to slyšel coby horkou novinku, slyšel jsem v tom refrénu, že &#8222;_šepla: Pridaj na budúce_&#8222;. V tu dobu jsme přispívali na Arménii, na Bangladéš, na chudé indické děti, tak proč bychom nemohli přidat na budoucí &#8211; asi generace. To dává smysl, ne? Ve třinácti (či kolika) letech určitě, tak to neřešíte.

V osmnácti jsem tu písničku zaslechl zas, ale &#8222;přidání na budoucí&#8220; se mi nezdálo pravděpodobné. Tak jsem se zaposlouchal, a došlo mi to &#8211; chlapec byl s děvčetem, intimní chvilka, věnovala mu korálky (metafora&#8230;) a &#8222;_šepla: Pridaj nabudúce_&#8222;. Jako že to nebylo nic moc, že by příště měl přidat, dát si víc záležet a víc se snažit. Dávalo mi to (možná bohužel) smysl naprosto perfektně.

Teď v neděli jsem to zaslechl zas a uvědomil jsem si, že **příště** neměl Peter Nagy přidat, ale přijít! &#8222;_Šepla: Príď aj nabudúce_&#8222;.

Sice konečně rozumím, ale zmizelo mi kus kouzla.