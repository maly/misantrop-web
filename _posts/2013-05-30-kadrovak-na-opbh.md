---
id: 1312
title: Kádrovák na OPBH
date: 2013-05-30T12:51:37+01:00
author: Martin Malý
layout: post
guid: https://misantrop.eu/?p=1312
permalink: /kadrovak-na-opbh/
dsq_thread_id:
  - "1338887279"
mashsb_timestamp:
  - "1575233816"
mashsb_shares:
  - "0"
mashsb_jsonshares:
  - '{"total":0,"error":"","facebook_shares":0,"twitter":0}'
image: /wp-content/uploads/2013/05/001.jpg
categories:
  - Nezařazené
---
Moje babička vždycky říkávala: &#8222;Nojo, uklidit hračky neumíš, ale rozmontovat rádio, na to jsi kádr!&#8220; Jako dítě jsem tak došel k názoru, že kádr je něco jako odborník, vhodný člověk&#8230; Jenže!

<!--more-->

Za socialismu dostala spousta slov, aniž by o to stála, &#8222;jiný význam&#8220;. Vlastně jako by ta slova byla už pouhým napsáním nějaký přesah mezi řádky. &#8222;Kádr&#8220; nebyl vhodný člověk. Tedy oficiálně ano, ale říct o někom za socialismu, že je kádr, neznamenalo že je vhodný, ale že je &#8222;politicky vhodný&#8220;. To znamená že byl ve straně a aktivní.

&#8222;Kádrování&#8220; rozhodně není emočně neutrální slovo &#8211; není to prosté prověřování kvalit, je to cosi špinavého, zákulisního&#8230; Když někdo někoho kádruje, cítím v tom, že mu vytýká nějakou fiktivní špinavost. &#8222;Víš, Ludvíku, ty jsi sice inženýr a jsi v podniku dlouho, takže bys tu funkci měl dostat ty, ale když ty nevyvěšuješ vlaječky! Ty nejsi politicky aktivní, a chápeš jistě, že tak zodpovědnou pozici nemůže zastávat politicky neuvědomělý člověk&#8230;&#8220;

Kádrovák pak byl ten, kdo posuzoval vhodnosti kádrů a vedl si o nich kádrové záznamy. Čti: záznamy o jeho loajalitě ke straněavládě a socalstckémuzřízení. Politický dohližitel. Kovaný straník, který škrtem pera rozhodoval o tom, jestli povýšíte, jestli se podíváte za hranice do NSZ, jestli vaše děti budou studovat&#8230; Shromažďoval nejrůznější bonzy, včetně vašich vlastních soudružských sebekritik, a samozřejmě &#8211; všechno bylo tajné a vy jste neměli šanci se ke svojí &#8222;kádrové složce&#8220; dostat. Ostatně, když se po roce 90 kádrové materiály odtajnily a dostaly se do rukou lidem, na které byly vedeny, padlo nemálo facek &#8211; to když si nějaký horkokrevnější člověk přečetl, jaká krysa fízlácká na něj kdy co vlastnoručně nabonzovala, takže se pět let nepodíval ani k Balatonu.

Socialismus an sich padl a s ním odešli do prdele i kádrováci, alespoň ti oficiální. Ve firmách jsou místo nich personalisté a &#8222;ejčár&#8220;, a alespoň v těch soukromých už nikoho nezajímá &#8222;loajalita k volnému trhu&#8220; ani &#8222;vyvěšování vlajek EU&#8220;. Co nezmizelo, to je [obsazování podle politického klíče](https://zpravy.ihned.cz/cesko/c1-59915980-dozorci-rady-politici-cssd-kscm-ods-koalice-krajske-firmy) v různých dozorčích radách firem, které zřizuje nebo spoluvlastní stát. To pal čert, tam se pere o koryta; v normálních firmách většinou vaše politické přesvědčení nikoho nezajímá, pokud není toho druhu, že by vám třeba kázalo provozovat sabotážní akce&#8230;

Co zůstalo, to je kádrovácké myšlení.

Kdyby byla nějaká soutěž o nejhumusnější socialistická slova, tak nominuju právě kádrováka. Přemýšlel jsem nad aparátčíkem, ale aparátčík, jak už název napovídá, sviňařil především v rámci &#8222;aparátu&#8220; (rozuměj stranického, a pod slovem &#8222;stranický&#8220; rozuměj KSČ). Zato kádrovák, to byl ten gumový zátylek, kovaný straník, který stál &#8222;v první linii&#8220; &#8211; on byl ten, kdo konkrétním lidem mohl pokaňhat &#8222;kádrový profil&#8220;. A mít špatný kádrový profil znamenalo, že vám strana dala šanci si ho zlepšit &#8211; ideálně třeba u hovnocucu.

Docela mě pobavilo, že jsme i my dostali &#8222;kádrové profily&#8220;, co si na nás vedla škola. A ne, nebylo to veselé čtení. To jen kdyby chtěl někdo pyskovat, že _o tom nic nevíš, byl jsi mladý, tak to vůbec nebylo. _Zeptám se rodičů, jestli ty moje papíry někde ještě nemají.