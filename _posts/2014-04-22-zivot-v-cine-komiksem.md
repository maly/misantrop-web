---
id: 1981
title: Život v Číně komiksem
date: 2014-04-22T09:35:09+01:00
author: Martin Malý
layout: post
guid: https://misantrop.info/?p=1981
permalink: /zivot-v-cine-komiksem/
dsq_thread_id:
  - "2629880277"
mashsb_timestamp:
  - "1575894344"
mashsb_shares:
  - "0"
mashsb_jsonshares:
  - '{"total":0,"error":"","twitter":0,"facebook_shares":0}'
image: /wp-content/uploads/2014/04/li-kchun-wu-zivot-v-cine-1-460x651.jpg
categories:
  - Nezařazené
tags:
  - komiks
---
Komiksová trilogie Život v Číně, první díl: Za časů otcových, vydal Albatros.

<!--more-->

(Psáno pro [Komiks.cz](https://komiks.cz/clanek.php?id=2071), kde recenze vyšla 11.4.)

<span style="color: #000000;">Kdyby v Česku vznikl komiks o stejné době, jako je Život v Číně, tedy zhruba o padesátých letech 20. století, vstřebal by ho český čtenář bez problému, i když v té době nežil. Dokážeme si totiž představit, proč se lidi u nás chovají a jednají tak, jak se chovají. Jejich motivace budou podobné těm našim, jejich rozhodnutí v podobných situacích také. Jenže Čína je jiná. Číňané jsou jiní. </span><br style="color: #000000;" /><br style="color: #000000;" /><span style="color: #000000;">O temnějších stránkách nedávné čínské minulosti jsme se ve školách moc neučili. V době končící éry východního bloku byla Čína v nemilosti komunistického vedení, a tak pro nás její dějiny končily někde po druhé světové válce. Nyní není Čína sice v nemilosti, ale její dějiny jsou zase nezajímavé a většinou odbyté poukazem na nesmyslné Maovy kroky. </span><br style="color: #000000;" /><br style="color: #000000;" /><span style="color: #000000;">Autobiografický komiks Život v Číně ukazuje právě toto období. Jeho autor, Li Kchun-wu, je jedním z mála čínských výhradně komiksových tvůrců. Za třicet let vydal v Číně desítky komiksových děl, zpočátku propagandistického charakteru, později se věnoval i kulturním menšinám. Život v Číně vytvořil spolu s Phillipem Ôtié, francouzským komiksovým scénáristou, který žije v Číně. Díky tomuto spojení východního a západního přístupu vzniklo velmi zajímavé dílo. </span><br style="color: #000000;" /><br style="color: #000000;" /><span style="color: #000000;">První díl komiksu, nazvaného “Za časů otcových”, začíná krátkou expozicí z roku 1950, ve které se potkává pětadvacetiletý soudruh Li a sedmnáctiletá soudružka Siao Tchao, vypravěčovi rodiče. Vyprávění pokračuje v roce 1955, kdy se vypravěč narodil. První srážka s čínskou realitou přichází vzápětí, kdy hrdinův otec, funkcionář komunistické strany, čte v novinách, že nějaké šestiměsíční děvče z vedlejší čtvrti dokáže prokazatelně říct: “Ať předseda Mao žije deset tisíc let.” Jestli to dokáže ona, musí to náš malý Li zvládnout taky! </span><br style="color: #000000;" /><br style="color: #000000;" /><span style="color: #000000;">Vzpomínky na autorovo dětství nejsou vůbec řetězem klukovských rošťáren na pozadí dějinných zvratů. Malý Li je do politiky zatažen od samého začátku, i když ji nechápe, jen adekvátně svému věku glosuje. A tak s ním zažíváme období Velkého skoku, neskutečného období, kdy Mao Ce-tung rozdělil obyvatelstvo do komun a nařídil dohnat svět ve výrobě oceli. Výsledky byly děsivé: hladomor, rozvrat hospodářství, zničení kulturních hodnot i rodinných vazeb. Jedním dechem čteme fascinující vyprávění, ve kterém se mísí beznaděj a hlad spolu s jásavým blbstvím, kdy čínští rolníci, kteří nevědí, co je to satelit, ale slyšeli, že je to velký úspěch sovětských komunistů, slibují, že “u nich v obci budou mít taky satelit, a tím trojnásobně překročí plán sklizně”. Nepřekročí. </span><br style="color: #000000;" /><br style="color: #000000;" /><span style="color: #000000;">Děj kvapí dál jako vody řeky Jang C’Tiang a jednu podivuhodnou událost střídá ještě podivnější. Jestli se u nás chodil zasazovat úder válečným štváčům tím, že se sbírala mandelinka bramborová, v Číně “utleskávali” ptáky. Jestli jsme my na základní škole dělali soutěže ve sběru druhotných surovin, v Číně děti sbíraly krysí ocásky. Vypravěč, v téhle části knihy školák, to popisuje s naprostou samozřejmostí, která částečně reflektuje šílenou dobu, a částečně vychází právě z kulturních rozdílů mezi Orientem a Okcidentem. </span><br style="color: #000000;" /><br style="color: #000000;" /><span style="color: #000000;">O několik let později je Velký skok zapomenut (a tak je tomu v Číně dodneška), a jen co se země trochu vzpamatovala, následovala Kulturní revoluce, která si svou nesmyslností s Velkým skokem moc nezadala. </span><br style="color: #000000;" /><br style="color: #000000;" /><span style="color: #000000;">Mezitím vypravěč prožívá veškeré zákruty čínské komunistické politiky, která je podobná tomu, co známe i od nás: boj s revizionisty, rudé brigády, oslavování hrdinů práce, zatracení zrádců, co ještě včera byli hrdiny, zbožštění kormidelníka Maa a jeho Rudé knížky, tedy sebraných citátů… Děj je místy až absurdní. Když školní děti šikanují obchodníky a řemeslníky a mýtí pozůstatky feudalismu, člověk jen kroutí hlavou. Ale o malou chvíli později dokonce svrhávají svoje učitele, ustrašené a slabé, a vyhlašují revoluční vládu ve školách. V tu chvíli se čtenáři vybavuje Goldingův Pán much a jeho dětskovláda, jen s tím rozdílem, že nejde o román, ale o realitu. </span><br style="color: #000000;" /><br style="color: #000000;" /><span style="color: #000000;">A stejně jako v jiných socialistických zemích, i v Číně končí nejtužší období smrtí Velkého Vůdce. Mao Ce-tungovou smrtí bohužel končí i první díl Života v Číně. Píšu bohužel, protože Za časů otcových je velmi uhrančivý komiks, který přečtete jedním dechem za odpoledne a na konci si řeknete: “A jak to bylo dál?” Vyprávění dokáže čtenáře vtáhnout nejen syrovostí děje, umocněnou vědomím toho, že nejde o fikci, ale o reálné dějiny reálné země, ale i expresivitou výtvarného projevu, který je sice navenek formálně podobný západnímu komiksu, ale kresba prozrazuje čínské kořeny, zejména zaujetím pro detail. </span><br style="color: #000000;" /><br style="color: #000000;" /><span style="color: #000000;">V Číně jsem byl a Rudou knížku mi na náměstí Nebeského klidu nabízeli ošuntělí staříci, kteří z ní na požádání citovali a s očima planoucíma křičeli: “Mao je veliký.” Za rohem byl kadeřnický salon, v němž si mladí Číňané nechávali na hlavách modelovat kreace, které si nijak nezadaly s extravagancemi ze stránek módních časopisů. Čína je opravdu země velkých kontrastů s bohatou a rozporuplnou historií. Přesto se v ní o té nedávné minulosti moc nehovoří. Sami Číňané, s nimiž jsem mluvil, váhavě zmiňovali škody, napáchané v období kulturní revoluce. Velký skok ale byl tabu. </span><br style="color: #000000;" /><br style="color: #000000;" /><span style="color: #000000;">Proto jsem po komiksu Život v Číně bez váhání sáhnul, a nelituji toho! Pokud hledáte trošku náročnější komiks bez akčních hrdinů, mohu jen doporučit. Myslím, že zkoušku z dějepisu se znalostmi z tohoto komiksu nesložíte, ale minimálně ve vás vzbudí zvědavost a ponoříte se do historické literatury, která je možná přesnější, ucelenější, ale není tak působivá, jako příběh malého Li.</span>