---
id: 1979
title: Tweet loňského roku
date: 2014-04-21T19:20:25+01:00
author: Martin Malý
layout: post
guid: https://misantrop.eu/?p=1979
permalink: /tweet-lonskeho-roku/
mashsb_timestamp:
  - "1556277199"
mashsb_shares:
  - "0"
mashsb_jsonshares:
  - '{"total":0,"error":"","twitter":0,"facebook_shares":0}'
image: /wp-content/uploads/2013/05/1389210_golden_pheasant_2.jpg
categories:
  - Nezařazené
---
Kdybych to neříkal, tak to řeknu teď &#8211; ale já to říkal!

<!--more-->

Dneska si kdejaké [pako, kterému ujede autobus stodevatenáctka](https://www.futurum.cz/clanky/hejt-na-lidi-v-socce.34/) a on musí čekat deset minut na Dědině, až mu pojede další, napíše slohovou práci na pět odstavců o tom, jak je svět zlej a jak jsou voni zlí, a hned se tomu říká &#8222;hejt&#8220;. Ve skutečnosti vědí tihle lidi o hejtu (a o psaní vůbec, jak tak koukám) asi tolik co já o afghánských krajkách, ale to víte, _hejt_ je _hajp_, tak holt každý alespoň trošku negativní vyjádření je hejt. Na druhou stranu jsou lidi, jako třeba já, co vlastně nepíšou nic nenávistného, jen se to o nich traduje, a u nich je i zápisek o příjemné úřednici braný jako _hejt na nepříjemné_.

Já jsem vlastně opravdu upřímnej hejt napsal jednou. Bylo to před rokem  a bylo to na [anketu Tweet roku](https://misantrop.eu/anketu-anketu/ "Anketu, anketu!"). Upřímným hejtem myslím to, že jsem tu věc fakt neměl rád a stála mi za to, abych napsal, jak moc se mi nelíbí. Važte si toho, ostatní nominanti mi stáli jen za zmínku.

Pojďme si to připomenout, protože jak se říká: kdo nezná svou historii, ten je odsouzen prožít si ji znovu &#8211; a to byste fakt nechtěli!

Anketa Tweet roku proběhla, účast byla hojná, [Davídek](https://www.latrine.cz/) na afterparty významně popil, takže vlastně <del>úspěch</del> standard. Zopakujme si, [co pořadatelé po akci napsali na webu](https://www.tweetroku.cz/):

> První ročník ankety TWEET ROKU je za námi!

Díky,  kapitáne Zjevný&#8230;

> Děkujeme všem, kdo nominovali, hlasovali a bavili se, i těm, kdo nám napsali své připomínky. Už teď víme, co příští rok udělat jinak a lépe.

Mno, tak zaprvé: _Příští rok tu anketu nedělat vůbec._

> Rozhodli jsme se ukázat na význam českého Twitteru a každoročně přinášet pod značkou TWEET ROKU výčet toho nejlepšího za uplynulý rok.

Buď význam není takový, aby se zaplatila Davídkova konzumace, anebo jsem měl pravdu já, když jsem loni psal:

> <span style="color: #555555;"> Tweet roku není akce, o které by se psalo „Ano, to tady dlouho chybělo“, protože nechybělo. A dovolím si zaprorokovat: ani po jejím skončení se nebude říkat: „Konečně to proběhlo a bylo vidět, že jsme to potřebovali.“ Myslím, že se o ní nebude mluvit vůbec. Je totiž z hlediska českého Twitteru naprosto zbytečná.</span>

Přesto bych rád četl oficiální slovo či dvě, které mi osvětlí, proč letos Tweet roku nebyl, i když se web tváří, že rozhodně muší bejt. Nenašli se sponzoři? Twitter přestal fungovat? Nebo pořadatelé naznali, že radši žádnou anketu než takovouhle? Nebo nás to snad, nedopouštěj Krišna, ještě čeká?!

_ _