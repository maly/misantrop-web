---
id: 511
title: 'Hledání šedivé myši s charismatem&#8230;'
date: 2012-07-08T16:49:13+01:00
author: Martin Malý
layout: post
guid: http://www.misantrop.info/?p=511
permalink: /hledani-sedive-mysi-s-charismatem/
dsq_thread_id:
  - "756386624"
mashsb_timestamp:
  - "1575135308"
mashsb_shares:
  - "0"
mashsb_jsonshares:
  - '{"total":0,"error":"","facebook_shares":0,"twitter":0}'
categories:
  - Nezařazené
---
Líbí se nám vaše osobitost a budeme rádi, když ji využijete v náš prospěch. Jediná podmínka je, že vaše osobitost nenaruší naši umělohmotnost.

<!--more-->

Sedí takhle ejč ár manager, kouká se na ty Twittery a říká si: _Hele, ten Grudl (<a title="Kdokoli výrazný">*</a>), von má tolik folourů a vysoký Klout skóre. Tyjo! Ten kdyby nám dělal tiskovýho mluvku, to by byla komunikace v sociálních sítích&#8230;_ A pokud ho nikdo nezastaví, tak udělá tu největší pitomost, co udělat může, totiž že si nějakého takového najde, nabídne mu dostatečný hmotný stimul a zaměstná ho.

&#8222;Líbí se nám váš styl, vaše osobitost, způsob, jakým komunikujete&#8230;,&#8220; povídá, protože mu je žinantní říct na férovku: &#8222;Máme firemní účet, kam píše nějaký Josef z PR a sleduje to tam asi 115 lidí, takže z vašich 5000 followerů a tun retweetů máme všichni vlhký sny.&#8220; A to si pište, že je mají.

Jejich komunikace totiž vypadá tak, že někam dají obrázek smečující tenistky a píšou: &#8222;_Znáte tenisové míčky? Ty my neděláme. Neděláme ani ten chlupatý potah. My děláme stroje, které kontrolují, jestli ty chlupy mají správnou délku. Jsme Dumb Corporation._&#8220; Což je sexy mesydž jako fík. Není divu, že při představě, jak @DavidGrudl píše &#8222;_V DumbCorp jsme spustili novou linku, šli jsme zakalit a teď sedíme v indické restauraci_&#8220; a osm tisíc followerů se dozví, že v Dumb mají novou linku a že jsou cool, se takový manažer orosí jak [Jahůdková Terez při vidině nové Nokie](http://jahodajinak.blogspot.cz/2012/05/moje-ruzovka-lumie-800.html ""Pro někoho kus plastu pro mě přítelkyně" included...").

Jenže nudnost Dumb Corporation není daná tím, že to neumí, ale hlavně a především tím, že nemají koule na to, aby byli zajímaví. Vydat na facebooku tiskovou zprávu je totiž to nejbezpečnější, co mohou udělat. Taková zpráva už prošla korporátním střevem a nikdo z ní nevyvodí důsledky. Ale trochu se odvázat? To zavání průserem, a průser si žádný korporátní PR poskok s hypotékou na krku nemůže dovolit. Takže jo, odvázat se, ale nepřekročit přitom hranice, nepřibližovat se k hranicím, nejlépe o nich ani neuvažovat&#8230;

Problém je, že osobití lidé se neodvazují uprostřed davu. Osobití oscilují podél hranic, překračují je a ohýbají, tedy dělají přesně to, u čeho bude PR management v Dumb Corp. trnout hrůzou. Jenže tak to je: těm, co balancují na hraně, patří pozornost&#8230;

_Zároveň tu musí zaznít, že balancování na hraně a překračování hranic samo nestačí k tomu, aby byl člověk osobitý&#8230;_

Z jedné strany tu máme osobité a výrazné lidi se schopností zaujmout na sociálních sítích. Z druhé strany tu máme firmy, které jsou nevýrazné a nudné, ale chtějí zaujmout na sociálních sítích. Zní to jako řešení? Možná zní, ale pamatujte si: **Spojení není řešení** a nebude fungovat! Nikdy, never, ever! Protože firmy většinou ze své podstaty nemají koule na to, aby snesly někoho výrazného. Ostatně, kolikrát jste v korporátních inzerátech viděli požadavek &#8222;Hledáme osobitého člověka s jasnými názory, co se nebojí kontroverze a dokáže samostatně myslet&#8220;? To je samý &#8222;týmový hráč, flexibilní, ochotný se přizpůsobit&#8220;&#8230; Pilný prosťáček má pro takovou firmu totiž větší cenu, než výrazná (a tedy &#8222;problémová&#8220;) osobnost. Čímž neříkám, že to je špatně nebo dobře, jen konstatuju, že to tak je.

Pracovat s výraznými osobnostmi je jako jezdit na divokém koni nebo být s vášnivou krasavicí: musíte na to mít koule, pak si to užijete. Jakmile dostanete strach a pocítíte touhu je zkrotit, tak buď vyletíte ze sedla, nebo pojedete na tuctovém valachovi a budete mít nudnou brécu.

Moje dobrá rada pro firmy, co hledají někoho na sociální sítě: Nehledejte mezi špičkou. Nehledejte výrazné jedince. Hledejte si profesionály.