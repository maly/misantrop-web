---
id: 1854
title: Pěkný nový rok 1987!
date: 2014-01-01T18:42:52+01:00
author: Martin Malý
layout: post
guid: https://misantrop.eu/?p=1854
permalink: /pekny-novy-rok-1987/
dsq_thread_id:
  - "2085660871"
mashsb_timestamp:
  - "1575117383"
mashsb_shares:
  - "3"
mashsb_jsonshares:
  - '{"total":3,"error":"","facebook_shares":0,"twitter":3}'
image: /wp-content/uploads/2014/01/image005.jpg
categories:
  - Nezařazené
---
V retronáladě vstupuju do zbrusu nového roku.

<!--more-->

Loňský rok byl pro mne osobně, když na to tak koukám zpátky a když se přes drobné peripetie přenesu konstatováním, že není důležité, co se dělo, ale kam to směřovalo, [úspěšný](https://misantrop.eu/predvanocni/ "Předvánoční"). Sesednul jsem z mrtvého koně a nasednul na slušně rozběhnutého (že pak zakopnul a teď kulhá je jiná věc). Prodal jsem pár projektů a posunul jsem se zase o kus dál.

Možná je to těma kecama, co mají o patnáct, dvacet let mladší kolegové, takové to &#8222;dědečku, vypravuj&#8230;&#8220;, možná to má příčinu jinou, každopádně jsem se teď dostal do retro období: věnuju se [starým osmibitovým počítačům](https://retrocip.cz) a křížím je s [moderní webovou technologií](https://webscript.cz). Oprašuju svoje znalosti starých procesorů, píšu javascriptový [assembler pro osmibitové procesory](https://www.asm80.com), píšu k němu emulátory starých počítačů (zatím [PMI-80](https://retrocip.cz/hrajeme-si-s-emulatorem-pmi-80/) a [PMD-85](https://retrocip.cz/hrajeme-si-s-emulatorem-pmd-85/)) a při té příležitosti jsem se pustil i do odvážného projektu &#8222;[online kurzu assembleru osmibitových procesorů](https://strojak.cz)&#8222;. Ocituju ze svého [motivačního článku](https://retrocip.cz/chcete-se-naucit-assembler/):

> Totiž, když jsem se já učil assembler (někdy v roce 1984… vidíte, napřesrok budu mít výročí!), měl jsem k tomu k dispozici tři, slovy tři materiály. Jednak instrukční sadu procesoru 8085, pak výpis monitoru počítače BOB-85 a pak výpis obsluhy klávesnice a displeje počítače JPR-1. O spoustě věcí (třeba fungování přerušení) se člověk nedozvěděl. O nějakou dobu později, už s reálným počítačem, jsem zkoušel, co se stane když… Na spoustu věcí jsem si musel přijít sám (víte třeba jak na procesoru, co umí akorát sčítat a odčítat, udělat násobení? Znáte aspoň tři způsoby?), ale většinu věcí jsem odhalil při nekonečném disassemblování cizích programů a zkoumání toho, jak to funguje. Když se mi dostal do ruky [Machine Code Tutor](https://www.worldofspectrum.org/infoseekid.cgi?id=0008031), už mě nic nového nenaučil.
> 
> Tehdy mi chyběly hlavně dvě věci: Možnost si naučené ihned vyzkoušet, a zjistit i něco víc než jen seznam instrukcí a jejich chování. Třeba právě to násobení. Nebo jak převést číslo na jeho desítkové vyjádření v ASCII kódech, a naopak.
> 
> A právě tohle bych chtěl ve svém kurzu napravit. Zatím tedy probírám instrukce jednu po druhé, ale v každé lekci máte embedovaný editor + assembler + debugger, kde si můžete kód přeložit a otestovat jeho chování, popřípadě si ho poupravit, podívat se, jak se chová upravený, … No a v samotném textu dělám odbočky k různým algoritmům.

Proč to vlastně všechno dělám? Zaprvé mě to baví. Je to &#8222;stará programátořina&#8220;, co voněla člověči&#8230; kruci! Páchlo to křemíkem, tak! Hodně mě udivuje, že si takovou spoustu věcí pamatuju (až na detaily píšu většinu [Strojáku](https://strojak.cz) z hlavy). Asi mě taky trošku vyprovokoval ten člověk, co se ptal, jestli [mají osmibitové triky ještě dneska uplatnění](https://misantrop.eu/noveho-psa-starym-trikum-nenaucis/ "Nového psa starým trikům nenaučíš"). A tak &#8222;vyprazdňuju buffer&#8220; a dávám ven znalosti, co jsem za ty roky načerpal.

<div id="attachment_1855" style="width: 385px" class="wp-caption aligncenter">
  <a href="https://misantrop.eu/wp-content/uploads/2014/01/WP_001290.jpg"><img aria-describedby="caption-attachment-1855" class="size-medium wp-image-1855" alt="Takhle jsme si zdobili kazety... Někteří teda... :) Tohle byla kazeta s programama pro PMD-85" src="https://misantrop.eu/wp-content/uploads/2014/01/WP_001290-375x500.jpg" width="375" height="500" srcset="https://misantrop.eu/wp-content/uploads/2014/01/WP_001290-375x500.jpg 375w, https://misantrop.eu/wp-content/uploads/2014/01/WP_001290-150x200.jpg 150w, https://misantrop.eu/wp-content/uploads/2014/01/WP_001290-768x1024.jpg 768w, https://misantrop.eu/wp-content/uploads/2014/01/WP_001290.jpg 1224w" sizes="(max-width: 375px) 100vw, 375px" /></a>
  
  <p id="caption-attachment-1855" class="wp-caption-text">
    Takhle jsme si zdobili kazety&#8230; Někteří teda&#8230; 🙂 Tohle byla kazeta s programama pro PMD-85
  </p>
</div>

Ovšem retro je správné retro až když máte doma počítač, na kterém jste začínali. Takže mně se sešlo doma [PMI-80](https://retrocip.cz/na-dlouhe-zimni-vecery/) a [ZXS 128+2A](https://retrocip.cz/novy-stary-krasavec-do-sbirky/).

**Komerční vsuvka:** _Lidi, jestli máte doma nějaké takovéhle osmibitové legendy, chcete se toho zbavit a je vám líto to vyhodit, dejte mi vědět. Já se toho rád ujmu. Ostatně, bude to pro dobrou věc (záchrana počítačového genofondu nebo tak něco)._

[<img class="aligncenter size-medium wp-image-1857" alt="WP_001293" src="https://misantrop.eu/wp-content/uploads/2014/01/WP_001293-500x375.jpg" width="500" height="375" srcset="https://misantrop.eu/wp-content/uploads/2014/01/WP_001293-500x375.jpg 500w, https://misantrop.eu/wp-content/uploads/2014/01/WP_001293-200x150.jpg 200w, https://misantrop.eu/wp-content/uploads/2014/01/WP_001293-1024x768.jpg 1024w, https://misantrop.eu/wp-content/uploads/2014/01/WP_001293.jpg 1632w" sizes="(max-width: 500px) 100vw, 500px" />](https://misantrop.eu/wp-content/uploads/2014/01/WP_001293.jpg)

Vzal jsem svoje staré kazety, nejstarší z roku 1986, a zkusil z nich něco na to Spectrum nahrát. Použil jsem kazetu, kam mi [předčasně zesnulý](https://games.tiscali.cz/tema/zemrel-lukas-ladra-prvni-sefredaktor-excaliburu-58852) [Lukáš Ladra](https://cs.wikipedia.org/wiki/Luk%C3%A1%C5%A1_Ladra) zkopíroval základní sadu her: Chip Factory, Dynamite Dan, Saboteur, Kokotoni Wilf, Knight Lore, Alien 8, Manic Miner, Starquake, Jet Set Willy II, Sabre Wulf a Atic Atac. A k tomu New Poke Magazín. Zapnul jsem nahrávání, napsal LOAD &#8222;&#8220; a &#8211; začala se nahrávat Chip Factory. Za chvíli po obrazovce chodily figurky (upřímně řečeno, pro mne má Chip Factory dodneška nepřekonaný loader). Bomba. Pak jsem zkusil jinou kazetu &#8211; Heartland, na první pokus nahráno. Pak jsem zkoušel další a další kazety, nakonec jsem objevil i to, že jsem v roce 1989 udělal nějaký TURBO systém pro zrychlené nahrávání, který používal _sekaný piloťák_, což, pokud nejste spectrista, nevíte, co je, a v něm byla uložena informace o rychlosti nahrávání. A k tomu i spoustu nějakých utilit! Nahrál jsem bez problémů svoje staré textovky&#8230; Žasnul jsem! Úplně upřímně: Ty kazety z let 1986-1991 dodneška fungují, což se o záložních DVD vypálených v roce 2007 rozhodně nedá říct.

[<img class="aligncenter size-medium wp-image-1858" alt="WP_001294" src="https://misantrop.eu/wp-content/uploads/2014/01/WP_001294-375x500.jpg" width="375" height="500" srcset="https://misantrop.eu/wp-content/uploads/2014/01/WP_001294-375x500.jpg 375w, https://misantrop.eu/wp-content/uploads/2014/01/WP_001294-150x200.jpg 150w, https://misantrop.eu/wp-content/uploads/2014/01/WP_001294-768x1024.jpg 768w, https://misantrop.eu/wp-content/uploads/2014/01/WP_001294.jpg 1224w" sizes="(max-width: 375px) 100vw, 375px" />](https://misantrop.eu/wp-content/uploads/2014/01/WP_001294.jpg)

Takže plán do nového roku je jasný: Ještě více osmibitů! To, co na těch kazetách mám, postupně zazálohuju, uložím někam do cloudů a kazety pietně zakopu pod bez. K tomu mám nějaké plány s emulátorama a JavaScriptem, chtěl bych se rozkročit ještě směrem k AVR a ARMům (ale kdo by psal programy pro ARM v assembleru?!) a v šuplíku čekají oprášená Arduina. Mimochodem, už jste viděli emulátor Arduina v JavaScriptu? 😉

Na Vánoce 1986 jsem dostal svůj první počítač. Byl to gumák ZX Spectrum. Víte, ono &#8211; mít vlastní počítač, nebo chodit jednou týdně do kroužku zkoušet něco na erárním, to je sakra rozdíl. A tak jsem na přelomu let 1986-1987 začal opravdu _dělat s počítačem_. Je docela symbolické, že jsem po osmadvaceti letech vytáhl tu samou kazetu a zkusil ty samé programy&#8230;

[<img class="aligncenter size-medium wp-image-1856" alt="WP_001296" src="https://misantrop.eu/wp-content/uploads/2014/01/WP_001296-375x500.jpg" width="375" height="500" srcset="https://misantrop.eu/wp-content/uploads/2014/01/WP_001296-375x500.jpg 375w, https://misantrop.eu/wp-content/uploads/2014/01/WP_001296-150x200.jpg 150w, https://misantrop.eu/wp-content/uploads/2014/01/WP_001296-768x1024.jpg 768w, https://misantrop.eu/wp-content/uploads/2014/01/WP_001296.jpg 1224w" sizes="(max-width: 375px) 100vw, 375px" />](https://misantrop.eu/wp-content/uploads/2014/01/WP_001296.jpg)

Tak jedem! Já se těším, a vám přeju, ať se taky máte v novém roce na co těšit!