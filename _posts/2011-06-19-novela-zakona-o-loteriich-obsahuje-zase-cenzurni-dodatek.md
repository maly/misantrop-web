---
id: 899
title: Novela zákona o loteriích obsahuje (zase) cenzurní dodatek
date: 2011-06-19T05:12:00+01:00
author: Martin Malý
layout: post
guid: https://misantrop.info/novela-zakona-o-loteriich-obsahuje-zase-cenzurni-dodatek/
permalink: /novela-zakona-o-loteriich-obsahuje-zase-cenzurni-dodatek/
posterous_869f584d59a8506ee6c71421743d2e0f_post_id:
  - "57752293"
posterous_869f584d59a8506ee6c71421743d2e0f_permalink:
  - https://adent.posterous.com/novela-zakona-o-loteriich-obsahuje-zase-cenzu
mashsb_timestamp:
  - "1576256511"
mashsb_shares:
  - "0"
mashsb_jsonshares:
  - '{"total":0,"error":"","twitter":0,"facebook_shares":0}'
categories:
  - Nezařazené
---
Když jsem před třemi a půl lety(!) psal [sloupek pro Digiweb](https://tech.ihned.cz/c1-22621210-o-lotynce) o novele loterijního zákona, považoval jsem jeho internetovou pasáž za absurditu největší. Posuďte sami: Stát &#8222;bojuje proti hazardu&#8220; (kristova noho!) jeho důraznou regulací (budiž). Proti regulaci a vymezení mantinelů nic nemám &#8211; dokonce ani moc nezastírají, že jim nejde o blaho občanstva, ale o to, že z některého hazardu, jmenovitě online kasín a spol., jim nekape do státní kasy. On totiž stát vždy když říká, že mu &#8222;jde o blaho občanů a veřejné zdraví&#8220;, tak to znamená, že to nezdravé nebude zakázáno, ale zdaněno. Inu, budiž.

Problém je, že internet je globální vesnice, kde je česká legislativa platná jen pro jeden kotec v králíkárně na dvorku staré Houžvičkové, a místní králíci mohou hrát online kdekoli jinde, kam už pravomoce místní věrchušky nesahají. Což věrchušce nevadí: &#8222;Rozmohlo se nám v republice kradení aut? Inu, uložíme zákonem povinnost výrobcům, aby auta líp zabezpečili!&#8220; Stejnou logikou proto uložili v návrhu povinnost poskytovatelům a hostingům &#8222;zajistit nemožnost připojení uživatelů ke stránkám, kde se provozují online hry o peníze&#8220; a rovnou i &#8222;ke stránkám __podporujícím jiné zakázané služby a činnosti včetně reklamy na takové služby a činnosti.__&#8220; A to končí legranda, holenkové.

Tehdy to nějak nedopadlo, ovšem volání divočiny nepřehlušíš, takže to budeme tak dlouho zkoušet, až to projde. V [letošní novele](https://www.psp.cz/sqw/text/text2.sqw?idd=72126) je tato úprava zákona 480/2004 Sb. ve znění pozdějších předpisů, kde se za §2 vsune ještě §2a, který bude znít: &#8222;_Provozovatelé elektronických prostředků jsou povinni zajišťovat nemožnost připojení uživatelů ke stránkám elektronických prostředků nabízejícím či umožňujícím účast na loteriích či jiných podobných hrách provozovatelů, kteří k tomu nemají povolení vydané podle zvláštního právního předpisu, obsahujícím reklamu na takové služby či činnosti, nebo takové činnosti propagujícím či podporujícím._”

Což je pro oko výrazné změkčení předchozí dikce, ale bohužel &#8211; jen pro oko. Ve skutečnosti není problém v tom, jestli &#8222;nemožnost připojení ke stránkám podporujícím jiné zakázané služby&#8220; nebo &#8222;nemožnost připojení ke stránkám obsahujícím reklamu na loteriích, které jsou provozovány bez svolení&#8220;. Průser, kolegáčkové, je v té &#8222;povinnosti zajistit nemožnost připojení&#8220;. Tahle povinnost je dokonale absurdní a pokud by byla vyžadována do důsledků, tak paralyzuje českou internetovou &#8222;přenosovou soustavu&#8220;, protože si nejsem zcela přesně jist tím, jak přesně dokáží obří poskytovatelé v těch objemech dat rozlišit, co jsou &#8222;stránky obsahující reklamu blablabla&#8230;&#8220;

Takže vznikl opět paskvil, který bude mít dva možné efekty: Buď nějaký extra výbor vydá seznam blokovaných webů (samozřejmě tajný a neuplatitelný výbor, jak jinak), nebo se z toho stane další nevymáhané nařízení, které se vytáhne ve chvíli, kdy bude potřeba zlikvidovat nepohodlného: &#8222;&#8230; ale my tu máme důkazy, že jste v lednu 2012 nezajistil nemožnost připojení k blogu, kde byl odkaz na online casino, takže&#8230;&#8220;

Nakonec to zruší Ústavní soud jako protiústavní, Rychetský si už brousí pero&#8230;

PS: Ano, tu petici na internetu jsem viděl, ale upřímně řečeno: petici, v jejímž petičním výboru je Roman Kučera, nepodepíšu a ani k podpisu nedoporučím &#8211; _pokud tedy nechcete, aby se za pár týdnů vašimi podpisy oháněla nějaká &#8222;občanská aktivita&#8220; a tvrdila, že má od vás mandát jednat a požadovat nějaké změny&#8230; Na další důvody, proč se nad celou peticí a nad tím, komu se podepisuju, zamyslet, [upozornil Filip Rožánek](https://rozanek.posterous.com/velke-internetove-nuzky).  
_