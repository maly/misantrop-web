---
id: 981
title: 'Ta virtuální realita je hezká&#8230; až nebezpečně&#8230;'
date: 2010-06-02T11:21:00+01:00
author: Martin Malý
layout: post
guid: http://www.misantrop.info/ta-virtualni-realita-je-hezka-az-nebezpecne/
permalink: /ta-virtualni-realita-je-hezka-az-nebezpecne/
posterous_869f584d59a8506ee6c71421743d2e0f_post_id:
  - "19601609"
posterous_869f584d59a8506ee6c71421743d2e0f_permalink:
  - http://adent.posterous.com/ta-virtualni-realita-je-hezka-az-nebezpecne
mashsb_timestamp:
  - "1546788952"
mashsb_shares:
  - "0"
mashsb_jsonshares:
  - '{"total":0,"error":"","facebook_shares":0,"twitter":0}'
categories:
  - Nezařazené
---
Poslední čtyři dny mám intenzivní pocit depersonalizace. Jako by svět, v němž se pohybuju, nebyl skutečný&#8230; Všechno nějak podezřele dobře funguje. Ostatně sledujte se mnou:

  * ČSSD vyhrála volby s malým náskokem, a ačkoli zvítězila, tak její předseda oznámil rezignaci.
  * Jiří Paroubek výsledky voleb uznal a prohlásil, že vidí jasnou vůli voličů po vládě středopravé koalice. Nehřímal, nedštil síru na všechny okolo, byl důstojný a vyrovnaný.
  * Další předsedové stran odešli.
  * Politici z možné koalice začali hovořit o vládě jako o &#8222;vládě rozpočtové odpovědnosti&#8220;. Hovoří se o důchodových reformách &#8211; a najednou ne jako o něčem, co je nutné udělat, ale jako o něčem, co se udělá.
  * Kalousek na dotaz, zda nabídnou ČSSD &#8222;výměnou za šanci sestavit vládu&#8220; třeba post šéfa PS, odpověděl, že &#8222;**opozice by neměla dostat trafiky, ale měla by mít především místa v kontrolních a dozorčích orgánech**&#8222;.
  * Bohuslav Sobotka jako prozatímní šéf ČSSD prohlásil, že jeho případný pokus o sestavení vlády bude víceméně formální a že počítá se vznikem středopravé koalice.
  * Sobotka s Kalouskem se po jednání nechali slyšet, že není na místě pokračovat v útocích, že místo toho je potřeba jednat o zásadních otázkách, které je potřeba řešit, a i když se obě strany principiálně neshodnou, tak je nutné spolupracovat.
  * Neúspěšný kandidát Petruška, co žebral o koryto a pak o peníze, v ODS [skončí](http://zpravy.idnes.cz/neuspesny-a-zadonici-kandidat-ods-nastval-hodila-ho-pres-palubu-psl-/domaci.asp?c=A100602_1394791_domaci_itu).
  * Představitelé ODS, TOP a VV oznámili, že se [dohodli na ochotě vytvořit koalici](http://www.novinky.cz/domaci/202057-koalice-ods-top-09-a-vv-se-uz-rysuje-lidri-stvrdili-ochotu-podpisem.html).

Hele, to přeci není normální! Tedy naopak &#8211; **to JE normální!** A to je na tom to divný! Jak to, že poslední čtyři dny vypadá česká politika tak&#8230; podezřele standardně?! Neúspěšní politici odcházejí, koalice vzniká i přes názorové rozpory, vláda hodlá opozici posadit do kontrolních míst, opozice nepůjde nikomu _po krku_, ale bude spolupracovat a diskutovat&#8230; Jediné záblesky reality vidím v diskusích, kde si jedni s druhými dál nadávají do ptáků a socek a Dimunů a Dalíků a Tvrdíků a bezectných kurev, co chtějí ožebračit chudé a ohejralých hampejznic, co za třicet korun prodají vlastní dítě.

Ne, já prostě nevěřím, nevěřím tomu, že se stalo něco, co během týdne proměnilo politiku, kterou jsme tu pozorovali deset a víc let na něco, co připomíná standardní západní poměry! To je prostě &#8211; příliš hezké!

Ale možná to je jen vlna euforie po konci rok trvající nechutné přeboosterované kampaně&#8230;

O to víc se děsím okamžiku, až ta euforie vyprchá a my se vrátíme zpátky do českých poměrů.

_PS: Pokud je pravdivá teorie, že volby vyhrál s drtivou převahou Paroubek, okamžitě udělal státní převrat, příznivce pravice internoval a pouští jim teď virtuální realitu, tak doufám, že nás bude držet v internaci co možná nejdéle!_