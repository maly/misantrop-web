---
id: 2726
title: Mimořádné vysílání
date: 2017-02-01T10:44:28+01:00
author: Martin Malý
layout: post
guid: http://www.misantrop.info/?p=2726
permalink: /mimoradne-vysilani/
mashsb_timestamp:
  - "1575146471"
mashsb_twitter_handle:
  - adent
mashsb_shares:
  - "35"
mashsb_jsonshares:
  - '{"total":35,"error":"","facebook_shares":35,"twitter":0}'
image: /wp-content/uploads/2017/01/15556898221_32cb20f385_b.jpg
categories:
  - Nezařazené
tags:
  - IHNED.cz
---
_(Psáno pro IHNED v červenci__ 2016)_

<span style="font-weight: 400;">Vážení diváci, vzhledem k aktuálnímu dění zařazujeme tento mimořádný zpravodajský speciál, v němž budeme monitorovat a přinášet vám nejčerstvější informace, ber kde ber.</span>

<span style="font-weight: 400;"><strong>Studio zpravodajství:</strong> V tuto chvíli víme, že v Mnichově došlo k útoku. Neznámý střelec zastřelil několik lidí v obchodním centru. Německá policie oblast uzavřela a nesděluje žádné podrobnosti, ale my stále vysíláme. Vítáme v našem vysílání odborníka na Německo, pana Uwe Filtera. Tak Uwe, co nám řekneš k aktuálnímu dění v Mnichově?</span>

<span style="font-weight: 400;"><strong>Odborník Uwe:</strong> No, já po pravdě nevím, co se děje. Teď jak jste mi zavolali, tak jsem si pustil televizi, tam jsou nějaké zprávy, ale zatím nevím nic bližšího.</span>

<span style="font-weight: 400;"><strong>Studio zpravodajství:</strong> Myslíš si, Uwe, že tyto útoky mohou nějak souviset s děním v Německu?</span>

<span style="font-weight: 400;"><strong>Odborník Uwe:</strong> Útoky vždy nějak souvisí s nějakým děním a je třeba je zasadit do kontextu.</span>

<span style="font-weight: 400;"><strong>Studio zpravodajství:</strong> Vzpomeňme na útoky RAF, známé též jako skupina Baader-Meinhofová, popřípadě útoky na olympijských hrách, rovněž v Mnichově. Lze spatřovat nějaké paralely?</span>

<span style="font-weight: 400;"><strong>Odborník Uwe:</strong> Těžko říct v tuto chvíli, počkejme si na oficiální vyjádření německé policie.</span>

<span style="font-weight: 400;"><strong>Studio zpravodajství:</strong> Děkujeme, Uwe. To byl náš specialista na Německo, který měl podrobnosti k útoku. Připomínáme, že v Mnichově došlo k útoku a mnichovská policie vyzvala občany, aby nevycházeli do ulic. Nevydala ale žádné bližší informace. Proto jsme se spojili s paní Boženou, která v Mnichově žije. Paní Boženo, co nám můžete říct o útocích?</span>

<span style="font-weight: 400;"><strong>Paní Božena:</strong> Je to hrozné. My bydlíme na druhé straně Mnichova, ale s manželem sedíme a koukáme na televizi, takže to všechno vidíme ve zprávách.</span>

<span style="font-weight: 400;"><strong>Studio zpravodajství:</strong> Jak Mnichov reaguje na tyto útoky?</span>

<span style="font-weight: 400;"><strong>Paní Božena:</strong> No, podle toho, co vidíme v televizi, tak bych řekla, že je to hrozné. My jsme chtěli odpoledne grilovat, ale asi nebudeme.</span>

<span style="font-weight: 400;"><strong>Studio zpravodajství:</strong> Dá se tedy říct, že je život ve městě paralyzován? Jak to vypadá na místě činu?</span>

<span style="font-weight: 400;"><strong>Paní Božena:</strong> No, my jsme od místa činu daleko, ale v televizi vidíme, že se tam pohybují policisté…</span>

<span style="font-weight: 400;"><strong>Studio zpravodajství:</strong> Ano, německá policie ale ještě nevydala žádné prohlášení. Paní Boženo, jste téměř na místě činu &#8211; jak útok probíhal?</span>

<span style="font-weight: 400;"><strong>Paní Božena:</strong> No já nevím, já byla venku před domem, pak mě manžel zavolal, abych se šla podívat na televizi, takže to tu sledujeme…</span>

<span style="font-weight: 400;"><strong>Studio zpravodajství:</strong> Děkujeme. Zůstaňte s námi, přinášíme vám nejčerstvější informace o dění v Mnichově, kde zaútočil neznámý střelec. Mnichovská policie zatím nesdělila nic bližšího, proto přepojujeme do Brna, kde je ve studiu připraven odborník na obchodní centra, inženýr Mojmír Houska.</span>

<span style="font-weight: 400;"><strong>Studio Brno:</strong> Vážení diváci. Vzhledem k tragickému útoku v Mnichově jsme si pozvali našeho předního odborníka na obchodní centra, pana inženýra Housku &#8211; dobrý den! Co nám můžete říct o této události?</span>

<span style="font-weight: 400;"><strong>Inženýr Houska:</strong> Tak, vzhledem k tomu, že zatím mnichovská policie neřekla žádné bližší informace, nelze asi říct nic.</span>

<span style="font-weight: 400;"><strong>Studio Brno:</strong> Ano. A můžete to rozvést?</span>

<span style="font-weight: 400;"><strong>Inženýr Houska:</strong> Tak určitě to mohu rozvést. Z hlediska obchodních center jde o nepříjemnou událost, za kterou ale nemohou, jestli mi rozumíte. Ale podrobnosti neznáme, takže bychom jen mlátili prázdnou slámu.</span>

<span style="font-weight: 400;"><strong>Studio zpravodajství:</strong> Promiňte, že vstupujeme do debaty. Mnichovská policie právě vydala prohlášení, že útočník je, podle všeho, osamělý mladík íránského původu, který trpí psychickými obtížemi. Nejde tedy o islámský terorismus.</span>

<span style="font-weight: 400;"><strong>Studio Brno:</strong> Děkujeme za nové zprávy. Pane inženýre, jak mohou obchodní centra předejít podobným útokům?</span>

<span style="font-weight: 400;"><strong>Inženýr Houska:</strong> Co prosím? Jak by mohla obchodní centra předcházet útokům nějakých šílenců?</span>

<span style="font-weight: 400;"><strong>Studio Brno:</strong> Obchodní centra by měla zajistit bezpečnost lidí, kteří v nich nakupují, ne?</span>

<span style="font-weight: 400;"><strong>Inženýr Houska:</strong> No jistě, ale to se týká toho, aby nakupující nespadli přes zábradlí nebo si nezlomili nohu na schodech. Ne situací, že do lidí někdo začne střílet!</span>

<span style="font-weight: 400;"><strong>Studio Brno:</strong> Takže tedy říkáte, že nelze podobným útokům zabránit?</span>

<span style="font-weight: 400;"><strong>Inženýr Houska:</strong> Já jsem architekt a navrhuju obchodní centra. Na tohle jste si měli pozvat někoho jiného.</span>

<span style="font-weight: 400;"><strong>Studio Brno:</strong> Dobře, přesto &#8211; útočník stál na střeše obchodního centra. Bylo by řešením, kdyby obchodní centra neměla střechy?</span>

<span style="font-weight: 400;"><strong>Inženýr Houska:</strong> Podívejte, tohle nemám zapotřebí poslouchat. Já odcházím! (strhává mikroport a odchází ze studia)</span>

<span style="font-weight: 400;"><strong>Studio zpravodajství:</strong> Děkujeme. To byl tedy odborník na obchodní centra, který potvrdil, že takovým útokům nelze zabránit. Stále pro vás sledujeme dění v Mnichově. Policie nevydala žádné nové prohlášení, ale máme teprve půl třetí odpoledne a tento speciál budeme vysílat až do šesti, kdy budou hlavní zprávy. Zkusíme proto zavolat znovu paní Boženě, která je v Mnichově taky, a přitom vám budeme pouštět nekonečnou smyčku, kde je vidět, jak po ulici chodí policisté. Zůstaňte s námi, vše sledujeme a přinášíme vám nejčerstvější informace. Paní Boženo, jak to u vás teď vypadá?</span>

<span style="font-weight: 400;"><strong>Paní Božena:</strong> No, u nás je teď klid. V televizi dávají Doktora z hor, tak jsem udělala jen rychlé občerstvení a teď se s manželem díváme.</span>

<span style="font-weight: 400;"><strong>Studio zpravodajství:</strong> A co se teď děje, jaká je situace?</span>

<span style="font-weight: 400;"><strong>Paní Božena:</strong> No, teď to začalo, ale v tomhle díle bude svatba se Sabinou&#8230;</span>

<span style="font-weight: 400;"><strong>Studio zpravodajství:</strong> To byly aktuální postřehy z Mnichova. Připomínáme, že došlo k útoku, kdy psychicky vyšinutý mladík íránského původu střílel do lidí, a přepojujeme do regionů. Náš kolega Václav Štursa monitoruje reakci zimních středisek v Krkonoších na události v Mnichově. Tak Václave, slyšíme se? Jak vlekaři hodnotí ve světle dnešních událostí v Mnichově nastávající sezónu?</span>

&#8212;

**Mimořádné vysílání bude pokračovat až do pozdních večerních hodin. Neodcházejte od obrazovek, zjišťujeme podrobnosti!**