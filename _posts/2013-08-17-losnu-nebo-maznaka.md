---
id: 1395
title: Losnu, nebo Mažňáka?
date: 2013-08-17T10:03:33+01:00
author: Martin Malý
layout: post
guid: https://misantrop.info/?p=1395
permalink: /losnu-nebo-maznaka/
dsq_thread_id:
  - "1612450782"
mashsb_timestamp:
  - "1575139029"
mashsb_shares:
  - "19"
mashsb_jsonshares:
  - '{"total":19,"error":"","twitter":19,"facebook_shares":0}'
image: /wp-content/uploads/2013/08/529291m-milos-zeman-katerina-zemanova-parodie.jpg
categories:
  - Nezařazené
---
Teď, když máte, co jste chtěli, do rachoty zvesela! Vyhrňte si rukávy, hej rup, a hybaj volit!

<!--more-->

Už jsem se dlouho nezmiňoval o politice, tak s chutí do toho:

Zeman (jsem ochoten ještě napsat Inženýr Zeman) je starý ožungr. Tanečky kolem &#8222;neuropatie od cukrovky&#8220; jsou komické. Ať zvednou ruce ti z lékařů, kteří nejsou přesvědčeni o tom, že příčinou obojího je chlast. &#8222;Šest skleniček vína a tři panáky&#8220; znamená, že je permanentně cca 14 hodin denně lehce nametenej. Jestli někdo považuje výroky typu &#8222;Zeman je kořala a nechutný populista&#8220; za znevážení prezidentského úřadu, tak musím protestovat: Prezidentský úřad v ČR pravidelně nejvíc znevažuje ten, kdo jej právě zastává.

Při všem tom odporu, který vůči Zemanovi mám, i přes to, že ho považuju za špínu a nechutnou kreaturu, mu neupřu jeho sečtělost, inteligenci a schopnost politické hry. Prokázal to několikrát a vypadá to, že z toho moc neztratil, a i přes úbytek stále přečnívá ten zbytek o řádný kus. Že své schopnosti využívá tak, jak je využívá, mu nemůžu mít za zlé, ačkoli se mi to příčí.

Jediný, kdo se Zemanovi může dneska reálně postavit, a Zeman to ví a několikrát o tom mluvil, je Kalousek. Stejně zdatný rétor jako Zeman, stejně výkonný ožungr, stejně polarizující společnost (v jeho případě na ty, co ho naprosto nesnášejí a na ty, co ho nesnášejí, ale respektují). Když prezident republiky (na chvilku ve fantazii dejme tomuto úřadu a člověku, který ho zastává, vážnost, která mu náleží) v projevu před sněmovnou má potřebu několikrát verbálně zaútočit na jednoho konkrétního ex-ministra, co to znamená? Zeman jistě zná přísloví _aquilla non capit muscas_, přesto měl potřebu se z velebné výše svého úřadu několikrát zmínit právě o Kalouskovi. Se svými teoriemi, proč to udělal, račte do komentářů, moje je taková, že Kalouska opravdu cítí jako svého protivníka.

Volit Kalouska se mi ale ani trochu nechce, sorry. Považuju ho za velmi schopného politika, za jednoho z mála, který má nějakou jasnou vizi. Jeho praktiky, volání novinářům a opilé blekotání v rádiu mě nechává chladným, ale co mě nenechává chladným, co mě přímo neskutečně sere a co je obrovské NE, je fakt, že na pozici ministra financí v pravicové (ha, ha) vládě předváděl pravicovou rétoriku a levicové zvyšování daní bez koncepční politiky škrtů. Jo, pamatuju se na hysterický vřískot, co se zvednul kvůli škrtům, a na řev o zbídačování obyvatelstva, ale pravicového politika, který je hoden toho jména, si představuju tak, že svoje rozhodnutí podloží jednoduchou úvahou, tu v médiích předloží a dál se jí drží, i kdyby se odboráři postavili na Václaváku na hlavu.

Komunisty, zelené, Piráty a jiné (neo)bolševické strany &#8222;budoucího blaha všech za vaše peníze&#8220; volit nelze. Sociální demokracie je politická filiálka odborů, s komickým vedením Sobotkovým a stínovým Haškovým. Pokud jejich kandidátku vede Zavadil, což je ještě vogonštější kreatura než Zeman, tak není o čem uvažovat.

Zajímavá volba je hradní strana &#8211; Sdružení Přátel Opilce Zemana, zkráceně SPOZ. Strana, která ani není strana, ale spíš paralelní prezidentský aparát, určený k institucionalizaci vlivu Miloše Zemana. Dalších pět let přes ni poteče nemálo peněz, a být konjunkturalista, vstoupím do ní. Ale nejsem konjunkturalista, jsem pravicový volič, takže bohužel.

ODS neexistuje. Ta strana se skládá z Kuby, což je satrapa Dlouhého z Hluboké, z paní Němcové (pardon za tu změnu titulatury &#8211; &#8222;paní Němcová&#8220; je nick známý z Okouna, a fakt, že ji tituluju právě takhle vypovídá o mém postoji k ní) a z masy naprosto neznámých a nezajímavých lidí, kteří vypadají ne jako pravicový politik s vizí, ale jako strejcové, co si přišli urvat dotaci z rozpočtu pro svůj akvapark.

Lidovci? Co? Kdo?

Strana svobodných mě za pět (či kolik) let své existence nepřesvědčila o ničem. Z mého pohledu je v téhle straně jen Mach, který se exponuje vydáváním článků, blogger Matějka, a Martin Pánek ([MMister](https://mmister.com/)), což je jediný příčetný volič téhle strany, kterého znám. A to je dost málo na to, abych jim věřil, že mají nějakou relevantní sílu změnit stát. Jejich program a myšlenky jsou OK, konvenují mi, ale nebudu je volit z jednoho jednoduchého důvodu: Buď svůj hlas tím zahodím (ano, zahodím &#8211; v tom volebním systému, jaký máme, je to hlas zahozený, nikoli _hlas rozumu a srdce_), nebo se opravdu do parlamentu dostanou, a budou buď stranou jednoho či dvou hlasů (a tedy marginální silou), nebo stranou pěti poslanců, kteří se nakonec rozštěpí na šest různých stran (příkladů máme&#8230;) Nemám sebemenší důvod věřit tomu, že zrovna Svobodní by měli být mezi malými stranami tou zářnou výjimkou.

K Babišovi jen tři slova: Železný, Okamura, Bárta.

Fajn, tak koho?

Naprosto upřímně a vážně: Koho?

A tahle otázka mě, milá média, trápí víc než úvahy nad tím, jestli budou volby s prodlouženým víkendem!

Co tu máme dál? Zemanova vláda v demisi je zcela nechutný spolek, ze kterého ční nejmíň nechutný Rusnok jako šoufek ze septiku. V tom zbytku by člověk těžko hledal nejnechutnější kreaturu &#8211; dlouho jsem si myslel, že to bude Jan &#8222;Želé&#8220; &#8222;Personální změny budu dělat i bez důvěry&#8220; Fischer, ale včera jsem poslouchal ministra dopravy, jehož jméno jsem obratem vytěsnil, kterak říká, že poslal audit do ŘLP aby prověřil, jak se tam hospodaří se státními penězi, protože &#8222;tam protečou tři miliardy ročně&#8220;. Když ho Veselovský upozornil, že ŘLP jaksi se státními penězi nehospodaří, že má standardní příjmy od leteckých společností a z toho naopak platí daně, tak ministr v demisi kontroval, že tedy ano, ale že na to, jaký to je podnik, tak že státu platí málo! Všimněte si toho detailu: Firma, která řádně platí daně, se může stát objektem šikany (pardon, auditu), pokud se ministrovi, který byl najmenován hradním pánem a nemá důvěru parlamentu, zdá, že platí státu málo. Až se jinému ministrovi, který byl jmenován ministrem nevolené vlády bez důvěry, bude zdát, že vy platíte státu málo, vzpomeňte si na tenhle detail.

Ve schránce jsem našel koresponďák s výzvou: &#8222;Podpořte náš zákon proti šmelinářům a keťasům&#8220;. Bravo, Česká pošto, zpoždění jen 66 let! Nebo že by&#8230; oh, wait?!

Víte, mně nevadí prezidentský systém. Spousta zemí ho má, a není s tím problém. A pokud se demokraticky zvolení politici nejsou schopni procesu vzniku prezidentského systému postavit, říká to jasně co? No že nejsou silní na to, aby udrželi parlamentní systém! Pak ať tedy parlamentní systém, postavený na &#8222;stojedničkových&#8220; koalicích, zanikne. Plakat nebudu.