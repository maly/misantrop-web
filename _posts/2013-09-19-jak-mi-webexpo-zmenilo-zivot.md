---
id: 1486
title: Jak mi WebExpo změnilo život
date: 2013-09-19T20:55:16+01:00
author: Martin Malý
layout: post
guid: https://misantrop.eu/?p=1486
permalink: /jak-mi-webexpo-zmenilo-zivot/
dsq_thread_id:
  - "1778582012"
mashsb_timestamp:
  - "1545923018"
mashsb_shares:
  - "0"
mashsb_jsonshares:
  - '{"total":0,"error":"","twitter":0,"facebook_shares":0}'
image: /wp-content/uploads/2013/09/00533l.png
categories:
  - Nezařazené
tags:
  - webexpo
---
Tak dobře, ne snad úplně změnilo, ale aspoň ovlivnilo, ne?

<!--more-->

První WebExpo si pamatuju, jako kdyby to bylo jen před pár lety. Vašek Stoupa mě přemluvil, abych udělal nějakou přednášku, a byl to horror a peklo. Tedy pro mě. Na druhou stranu ta přednáška byla takříkajíc &#8222;iniciační&#8220;, po ní jsem se rozmluvil. Skoč do vody a plav&#8230;

Bylo to punkové a všichni, kdo tam byli, tam byli rádi, protože tu taková akce chyběla. Půl &#8222;českého internetu, co se zná z blogů a sociálních sítí&#8220; se tam konečně vidělo naživo a networking byl tak nefalšovaný, jak jen to šlo. Jo, hraju tu roli toho staříka, co skuhrá, že oni ten bigbít prali přes lampové rádio Tesla, ke kterému si připájeli snímače, ale bylo to autentický, chápeš? Každopádně pro mě to [nastavilo laťku očekávání](https://misantrop.eu/732022-webexpo-2008.php): Potkat zajímavé lidi a slyšet zajímavé nápady, které se mi někdy možná budou hodit.

Druhý ročník byl o něco větší, o něco profesionálnější, i komunikační přehmaty byly důkladnější (Rasťa Turek aka Synopsi od té doby na WebExpo nejezdí, protože – zjednodušeně řečeno – po něm Vašek přednášku chtěl, pak mu napsal, že přednáška odpadá, protože místo něj bude nějaká zahraniční hvězda, a pár dní před konferencí mu zas napsal, jestli by tu přednášku neudělal… ), ale já osobně na něj vzpomínám jako na [ročník legendární](https://misantrop.eu/webexpo-2009), který jsem si užil snad nejvíc. Jo, odborně mi to nic moc nedalo, ale seznámil jsem se s pár zajímavýma lidma.

Třetí ročník jsem byl jen na jeden a půl dne. Už v roli člověka, co o té akci musí něco napsat, což vás tak trochu nutí být všude možně, ze všeho vidět něco, nic pořádně, skoro s nikým se nepotkáte&#8230; Navíc jsem si všiml takového drobného posunu, který je pro WebExpo z mého pohledu signifikantní: při prvních dvou ročnících se prolínali posluchači a spíkři naprosto přirozeně, ale od třetího ročníku se konference stratifikovala a mnohem častěji jsem viděl &#8222;hloučky spíkrů&#8220;, kolem kterých proudil &#8222;dav návštěvníků&#8220;.

Zároveň se začaly objevovat doprovodné akce, kterým jsem moc nerozuměl, od lidí, kterým moc nerozumím.

Čtvrtý ročník zase přidal na profesionalizaci (nikoli nutně profesionalitě) pořadatelského týmu. Vaškova ambice nikdy nebyla malá, a to je dobře, jenže to byl přesně ten okamžik, kdy jsem WebExpu přestal rozumět. Ještě jsem pomohl Václavovi trochu hasit tu nešťastnou aféru s angličtinou, kdy po celkem nevinném dotazu, proč není na webu napsáno, jestli je přednáška tlumočená do češtiny, nastalo furore, kde měl každý potřebu se vyjádřit na téma &#8222;páprda, IT a angličtina&#8220;. Schytal jsem to tehdy s Pixym v jedné lajně, [aniž bych se jakkoli vyjádřil](https://misantrop.eu/muj-kanonicky-nazor-na-webexpo-pro-ty-co-muj-nazor-komentuji-aniz-bych-ho-rekl/) (a to se vyplatí!) Chvíli povykovali i lidi z týmu WebExpa, na každou kritiku webu [vřískali](https://misantrop.eu/design-decision-nazorne/) o &#8222;zamindrákovaném českém rybníčku&#8220;, a tehdy jsem si uvědomil, že už tam nepojedu.

Že už to není konference pro mne, ale pro &#8230; vás? Těžko říct. Pro Vaška? Trošku, ale hlavně pro ně. Pro lidi, mezi které se nepočítám, pár z nich dokonce i blokuji. Jejich světu nerozumím, jejich komunikaci nerozumím&#8230;

Překlopit to celé do angličtiny a zvednout cenu bylo jen logickým pokračováním toho trendu. Nebyl jsem předloni, nebyl jsem loni, nebyl jsem letos. Konference je dnes <span style="text-decoration: underline;">pro mne</span> (podtrhuji!) po odborné stránce už nezajímavá. Než začnete namítat, že tam je spousta inspirace a že se dozvíte o nových trendech, tak bych měl možná předeslat, že od roku cca 2007 sleduju zahraniční odborná média a od roku 2009 poměrně intenzivně. Intenzivní sledování znamená, že každý den absorbuju tak 300 článků, z toho si 20 opravdu přečtu důkladně. To není jako že &#8222;čtu novinky na TechCrunchi a Mashable a SmashingMagazinu&#8220;, já toho musel sledovat řádově víc, a dodneška to dělám. A s tímhle denním drilem máte pak opravdu velký problém objevit v nabídce cokoli, co by vás inspirovalo a informovalo o nových trendech (jo, maximálně tak o tom, že trend už dorazil i k nám, takže máme před sebou fázi obecného opovržení novinkou). Ale těžko se dozvíte něco, o čem jste nečetli&#8230; Z hlediska setkávání s lidma viz předchozí odstavec.

David Grudl mi o jednom z minulých ročníků říkal: &#8222;Po odborné stránce ten nejlepší ročník vůbec. Organizačně &#8211; katastrofa!&#8220;

A letos jsem se přistihl, že mě WebExpo nezajímá. Když jsem se dozvídal o WebExpu, bylo to v souvislosti s nějakými Vaškovými přešlapy. To se ke mně vždycky donese. Aby nedošlo k omylu a špatným výkladům: Vašek dokázal strašně moc a respektuju ho za to. Nic proti němu osobně nemám. Vašek mi dokonce letos nabízel určitou pozici v realizačním týmu, ale odmítl jsem. Už to není pro mne. _(Ale za tenhle článek mi Vašek slíbil 2000 Kč, tak jsem ho napsat musel&#8230;)_

Potkal jsem tam kdysi pár lidí. Postrčilo mě to k veřejnému vystupování. **Za to jednoznačně dík!**

Tolik k mému vztahu k WebExpu, a teď hopla do diskuse, jedeme tu o té angličtině v IT!

&#8212;

PS: _Samozřejmě mi Vašek za článek nic nesliboval, utahuju si z vás; sorry, Vašku! Ale blbolapka dobrá, ne? 🙂_