---
id: 2155
title: 'Sazka, Panenka, Lidovky&#8230;'
date: 2014-09-10T09:36:02+01:00
author: Martin Malý
layout: post
guid: https://misantrop.info/?p=2155
permalink: /sazka-panenka-lidovky/
mashsb_timestamp:
  - "1575432474"
mashsb_shares:
  - "26"
mashsb_jsonshares:
  - '{"total":26,"error":"","twitter":26,"facebook_shares":0}'
image: /wp-content/uploads/2014/09/dn45ibl3na895x_o.jpg
categories:
  - Nezařazené
tags:
  - Lidovky
  - média
  - volby
---
To jsem ani nečekal, poslyšte, to vážně nemuselo být&#8230;

<!--more-->

V pondělí dával Vilém Rubeš na svůj FB fotku předvolebního plakátu:

[<img class="aligncenter size-full wp-image-2156" src="https://misantrop.info/wp-content/uploads/2014/09/panenka-orig.jpg" alt="panenka-orig" width="403" height="537" srcset="https://misantrop.info/wp-content/uploads/2014/09/panenka-orig.jpg 403w, https://misantrop.info/wp-content/uploads/2014/09/panenka-orig-150x200.jpg 150w, https://misantrop.info/wp-content/uploads/2014/09/panenka-orig-375x500.jpg 375w" sizes="(max-width: 403px) 100vw, 403px" />](https://misantrop.info/wp-content/uploads/2014/09/panenka-orig.jpg)

Zaujala mě patka a knír Antonína Panenky. Taky koho by ne, že? Spustil jsem Photoshop a&#8230;

Kolega se smál a říkal: &#8222;Ještě dej na to triko 88!&#8220; No, trvalo to ani ne tři minuty. Koukal jsem se ještě na ten nápis &#8222;Chceme šťastnou desítku&#8220; a říkal jsem si, jestli tam mám dát obrázek lahváče. Ale nakonec jsem si říkal: Šťastná desítka, šťastných 10, to bude ještě víc jasné, že jde o fotomontáž. Lup! Ještě jsem dolů přihodil logo [OLOL &#8211; Our Lady Of Lourdes](https://www.okoun.cz/boards/olol_fotomontaze_%3A%29%29). Jako že fotomontáže. _Až zase uvidíte v nějakém online médiu (experti jsou na to Nova a Blesk) článek s titulkem a la &#8222;Internetoví vtipálci se baví&#8230;&#8220;, hledejte nápis nebo logo OLOL, odtamtud jsou totiž většinou vykradené._

No a zde je výsledek. Najdi čtyři rozdíly:

[<img class="aligncenter wp-image-2157 size-medium" src="https://misantrop.info/wp-content/uploads/2014/09/panenka-375x500.jpg" alt="panenka" width="375" height="500" srcset="https://misantrop.info/wp-content/uploads/2014/09/panenka-375x500.jpg 375w, https://misantrop.info/wp-content/uploads/2014/09/panenka-150x200.jpg 150w, https://misantrop.info/wp-content/uploads/2014/09/panenka.jpg 720w" sizes="(max-width: 375px) 100vw, 375px" />](https://misantrop.info/wp-content/uploads/2014/09/panenka.jpg)

Banální fotomontáž, jakých se v klubu OLOL propere desítka denně.

Nojo, jenže tentokrát Blesk i Novu předběhly Lidovky, kam ta fotomontáž přes sítě doputovala. Tam to vzala pevnou rukou redaktorka a nenapadlo ji nic lepšího, než zavolat Sazce. Nevšimla si ani divného knírku, ani zjevně okousaného loga, ani čísla &#8222;88&#8220; (a to jinak média vidí &#8222;nebezpečnou číselnou symboliku&#8220; všude), získala vyjádření a stvořila článek:

[<img class="aligncenter wp-image-2158 size-large" src="https://misantrop.info/wp-content/uploads/2014/09/lidovky-252x1024.png" alt="lidovky" width="252" height="1024" srcset="https://misantrop.info/wp-content/uploads/2014/09/lidovky-252x1024.png 252w, https://misantrop.info/wp-content/uploads/2014/09/lidovky-49x200.png 49w, https://misantrop.info/wp-content/uploads/2014/09/lidovky-123x500.png 123w" sizes="(max-width: 252px) 100vw, 252px" />](https://misantrop.info/wp-content/uploads/2014/09/lidovky.png)

Já mezitím šel k doktorovi, do lékárny, na poštu, a když jsem došel domů, tak na mne blikalo několik zpráv. A mezi nimi i zpráva od autorky článku, že by chtěla moje svolení s použitím fotografie &#8211; a u toho odkaz na článek. Rozesmál jsem se a napsal jsem jí: &#8222;Gratuluju, je to fotomontáž!&#8220; Odpověděla: &#8222;Super, to se vám povedlo&#8220;.

No a pak v tichosti pozměnili titulek, přepsali text a vznikl geniální útvar, v němž &#8222;[Na falešném plakátu s Panenkou je logo Sazky. Firma žádá stažení](https://www.lidovky.cz/na-falesnem-plakatu-s-panenkou-je-logo-sazky-firma-zada-stazeni-p7y-/zpravy-domov.aspx?c=A140909_163011_ln_domov_rof)&#8222;. Tak si to zopakujeme: Falešný plakát není. Je to jen fotomontáž, ten plakát takhle nikde nevisí, jak jsem autorce psal. Není na něm logo Sazky, to [vypadá jinak](https://im.novinky.cz/485/254859-top_foto1-vk9r3.jpg). No a &#8222;firma žádá stažení&#8220; je už naprostý bizár. Stažení čeho? Svého loga, které není na plakátech, co nikde nevisí? _Tak poslouchejte: Pravým tlačítkem myši kliknout, &#8222;Uložit obrázek jako&#8230;&#8220;_

Roztomilý bonus je ten widget z Facebooku, který vložili do článku, takže když do postu něco dopíšu, tak se to v něm objeví.

Smál jsem se docela dlouho. Až do chvíle, kdy v diskusi pod tím mým postem na FB někdo začal spekulovat, že to určitě udělali &#8222;mladý komančové&#8220;, že všechny indicie ukazují na jejich práci. To jsem se smát přestal a už jen dal hlavu do dlaní. _(Ráno prý tu zprávu o zneužitém logu Sazky zopakovali na Country rádiu, ale to jsem neslyšel.)_

Takže abych to shrnul &#8211; nemám nic proti Panenkovi ani Sazce ani Praze 10, a opět připomínám: **Ověřujte si, co čtete a co vidíte! **