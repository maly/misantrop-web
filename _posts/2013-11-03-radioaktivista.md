---
id: 1621
title: Radioaktivista
date: 2013-11-03T18:01:53+01:00
author: Martin Malý
layout: post
guid: https://misantrop.eu/?p=1621
permalink: /radioaktivista/
mashsb_timestamp:
  - "1572769680"
mashsb_shares:
  - "0"
mashsb_jsonshares:
  - '{"total":0,"error":"","facebook_shares":0,"twitter":0}'
image: /wp-content/uploads/2013/11/a-bowl-of-salad-1401249-m.jpg
categories:
  - Nezařazené
---
Tuhle jsem napsal [článek](https://misantrop.eu/v-zemi-kde-neni-politika/), v něm jsem použil slovo &#8222;aktivista&#8220;, a to rozkývalo mé známé z řad liberálního městského voličstva natolik, že se se mnou jali diskutovat a dokazovat mi pomýlenost celého článku, protože aktivismus může být i užitečný. Dokonce padla i otázka, jestli hranice mezi chvályhodnou aktivitou a zavrženíhodným aktivismem nevede náhodou tam, co se vine hranice mezi mým zájmem a cizím zájmem. Kdepak, přátelé! Osvětlím vám svoje rozlišení těhle pojmů na příkladu&#8230;

<!--more-->

  * Nejíte maso. Je to vaše věc. Nějak si to zařídíte. **Jste vegetarián**.
  * Nejíte maso. Vysvětlíte to svým kamarádům, a vysvětlíte jim, že se to neslučuje s vaším přesvědčením. **Jste přesvědčený vegetarián.**
  * Nejíte maso. Když se před vámi váš kamarád zakousne do buřta<sup>*)</sup> nebo řízku, tak mu neopomenete se zhnuseným výrazem oznámit, že _žere mrtvoly_. **Jste vegetariánský opruz.**
  * Nejíte maso. Když se před vámi kdokoli zakousne do buřta<sup>*)</sup> nebo řízku, tak mu neopomenete se zhnuseným výrazem oznámit, že _žere mrtvoly_, i kdyby to měl být cizí člověk na lavičce v parku. **Jste vegetariánský megaopruz.**
  * Nejíte maso. V restauraci na rohu, kam chodíte, se domluvíte s majitelem a kuchařem a přesvědčíte je, aby zkusili nabízet každý den jedno bezmasé jídlo. Pak ten podnik doporučujete svým známým vegetariánům a chodíte tam jíst. **Jste aktivní vegetarián.**
  * Nejíte maso. Na Facebooku uspořádáte petici za to, aby restaurace na rohu vařila jedno bezmasé jídlo denně. **Jste pseudoaktivní.**
  * Nejíte maso. Zajímá vás, jestli by i ostatní lidé nemuseli jíst maso. Studujete na to téma dostupnou literaturu, popřípadě děláte sami pokusy, zkoumáte dopady a publikujete je. **Jste vědecký vegetarián.**
  * Nejíte maso. Jste přesvědčeni, že by nikdo neměl jíst maso. Píšete na to téma blog. **Jste vegetariánský agitátor.**
  * Nejíte maso. Jste přesvědčeni, že by nikdo neměl jíst maso. Píšete na to téma blog, založili jste šest občanských sdružení a chodíte lobbovat všude možně za to, aby všechny restaurace povinně zavedly bezmasá jídla každý den a jednou v týdnu kompletně bezmasý den; prosazujete, aby se ve školách učilo o výhodách vegetariánství; kdykoli se v televizní inscenaci objeví někdo, kdo jí maso, tak svoláváte demonstrace na Kavčí hory, kde skandujete hesla jako &#8222;Řízek je vražda&#8220; a &#8222;STOP nevyvážené stravě v inscenacích, STOP masové propagandě!&#8220; A když vás s tímhle vším někdo pošle do prdele, tak ho dořvete, že je netolerantní šovinistický masožrout. Gratuluji, **jste vegetariánský aktivista.**

Jeden příklad lepší než pět definic, že? Hranice mezi aktivním a aktivistickým vede tam, kde se potkává &#8222;mám tenhle zájem, a chci být vyslyšen, aby to pomohlo i dalším lidem se stejným zájmem&#8220; s &#8222;mám tenhle zájem, a protože je pro mě dobrý, tak je dobrý pro každého, takže je potřeba ho prosadit silou proti těm, co mají zájem</a> opačný&#8220;. V okamžiku, kdy při prosazování svého zájmu podlehnu dojmu, že _co je dobré pro mne, je dobré pro všechny_, překročil jsem čáru mezi aktivním a aktivistou.

_<sup>*)</sup> Na chvíli předpokládejme, že dotyčný někde sehnal buřta z opravdového masa!_