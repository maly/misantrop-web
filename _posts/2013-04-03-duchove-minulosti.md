---
id: 1232
title: Duchové minulosti
date: 2013-04-03T09:44:28+01:00
author: Martin Malý
layout: post
guid: http://www.misantrop.info/?p=1232
permalink: /duchove-minulosti/
dsq_thread_id:
  - "1183777344"
mashsb_timestamp:
  - "1552456227"
mashsb_shares:
  - "4"
mashsb_jsonshares:
  - '{"total":4,"error":"","twitter":4,"facebook_shares":0}'
image: /wp-content/uploads/2013/04/2347381174_354e8af45f_m.jpg
categories:
  - Nezařazené
---
Vydejte se se mnou na výpravu do mé vlastní bloggerské minulosti. Nabízím výběr svých starších článků, někdy i po letech aktuálních, někdy vhodných k okomentování s odstupem&#8230;

<!--more-->

Pamatujete se na Chrome OS od Google? Pokud ano, tak si asi pamatujete i na neskutečnou mediální masáž, kde se komentátoři předháněli v tom, kdo napíše víc článků o systému, o kterém nikdo nevěděl, a kdo dokáže víc adorovat _Chromebook_, tedy notebook, kde je jen prohlížeč a všechny aplikace jsou webové. Tehdy jsem to glosoval přirovnáním k [automobilu na bukové piliny](http://www.misantrop.info/bukovy-piliny). Chromebooků vzniklo od té doby, hmmm, když hodně, tak asi deset typů. Tak jako ne že by to byl úplný propadák, že&#8230; ale na to, jakou měl mediální pozornost, je to docela slabota.

První článek pro Lupu, co jsem napsal, byl ten o Opeře Unite. Dostal jsem tehdy v komentářích co proto, hlavně za to, že jsem nesdílel nadšení. Komentátorská sestava na Lupě (později jsem tento komentářový prostor překřtil na &#8222;Anarchistickou revui Doutnák&#8220;) mi nestála za debatu; jediný, kdo reagoval k věci a slušně, byl Daniel Milde &#8211; a já zveřejnil svou [polemiku s ním](http://www.misantrop.info/opera-unite-polemika). Po téměř čtyřech letech bych se rád zeptal: _Tak co Opera Unite, jak to šlape?_ Ale nechci být lacině jedovatý&#8230;

Když jsem u té Lupy &#8211; měli jsme s Patrickem tehdy vizi _ostrého komentátora_, našeho alter ega, který bude komentovat dění v IT z pohledu, řekněme, ne příliš technického, a klidně se pustí i do článků na Lupě. V rámci tohodle experimentu jsem zkusil napsat pár glos stylem, který mi není vlastní (konkrétně stylem Dava Barryho). Bohužel, experiment nám zaříznul Aleš Miklík s tím, že Lupa nemůže vydávat články od neexistujících autorů. Mně po tom experimentu zůstaly tři glosy _a la Barry_, tak jsme je vydal u sebe. Několik lidí pak za mnou přišlo a říkalo mi: _Hele, to je dobrý, to jo, ale vypadá to jako Dave Barry, to není tvůj styl!_ Což mě potěšilo, protože to byl úmysl. Zůstaly mi [Virtuální světy](http://www.misantrop.info/virtualni-svety) nebo [Mezinárodní den fotrů](http://www.misantrop.info/mezinarodni-den-fotru).

> Facebook sice vypadá jako nějaká cool vymazlenost pro mládežníky, ale je ideální i pro zfotrovatělé morousy, jako jsem já. Je to místo, kde pravidelně dostávám spoustu pozvánek na nejrůznější akce a do nejrůznějších skupin, takže si můžu chvíli užívat pocitu, že o mne svět stojí, no a rovnou je tam můžu ignorovat, protože jsem nudnej fotr.

K politice jsem se taky párkrát vyjádřil. Třeba v článku [Prezidentista](http://www.misantrop.info/prezidentista), kde jsem si trošku zavěštil slovy &#8222;Počkejte, až bude prezidentem Okamura nebo Gott&#8230;&#8220; Predikoval jsem, že vítěz bude zvolen nepříliš velkým rozdílem; seknul jsme se v předpovědi, že ho čtvrt národa bude milovat, čtvrt nenávidět a půlce bude ukradený.

Nostalgičník: [První zápisek na vlastní doméně ever](http://www.misantrop.info/553947-prvni-clanek.php).Nevím, čím to, ale měl jsem poměrně dost článků o davech. Jako třeba ten o [davu a lůze](http://www.misantrop.info/dav-luza-v-ceskych-budejovicich):

> &#8222;_Nejde o to, že by davový člověk byl hloupý. Naopak, ten dnešní je chytrák a má větší schopnosti chápat než dřív. Ale tato schopnost mu není k ničemu.&#8220; Ne že by se vulgární tvor cítil vynikajícím a ne vulgárním; ale vulgárnost prohlašuje a vnucuje právo na vulgárnost a vulgárnost jako právo_,&#8220; píše Ortega. Trefně tak vyjadřuje, že naši dobu vyznačuje to, že obyčejný člověk, vědomý si své obyčejnosti, si troufá hájit právo na všednost a vynucuje si ji všude. Ruku v ruce s tímhle postojem jde selhání elit, o jejich rezignaci na cokoli, co by jen vzdáleně připomínalo člověka přesahující hodnoty. Elity se dnes utápějí v pochybnostech a jakoukoli myšlenku na vedení samy sobě zakazují, protože v ní cítí &#8222;pošlapání rovnosti&#8220;. &#8222;_Kdo jsem já, abych řekl, co se má nebo nemá?_&#8220; je leitmotivem úvah dnešního intelektuála. Bohužel. Už Čapek trefně poznamenával: &#8222;_Kdyby se noviny nesnažily ráno i večer služebně vecpat na úroveň svých čtenářů, ztratili by čtenáři brzy uspokojení ze své průměrnosti. Říká se, že noviny jsou dělány svými čtenáři. Ano, bohužel: měly by však být dělány několika vzdělanými a myslícími lidmi._&#8222;

Glosoval jsem to přirovnáním s [opicemi, co buší do psacích strojů](http://www.misantrop.info/poznamky-k-davove-inteligenci).

Některé věci se vrací stejně úporně jako malárie. Třeba [absurdní zbožštění diskusí](http://www.misantrop.info/postmoderni-fetisismus), v jejichž jménu se mrhá časem i na plané debaty. Nebo názory na to, jak správně používat tu či onu sociální síť. Víte třeba, že [nemáte vést dialogy na Twitteru](http://www.misantrop.info/pravidla-pro-twitterovani)?

Kdo sleduje moje pořady pravidelně, ví, že se rád věnuju i češtině. Legendární je článek [Titulatura](http://blog.maly.cz/?cmt=1257), ale i novější články jsem jí věnoval. Třeba v [článku o překladu zahraničních programů a webů](http://www.misantrop.info/par-poznamek-k-webove-programatorske-cestine) se dozvíte, co to je _prostorový klíč!_

Taky vám chybí na Facebooku tlačítko &#8222;To se mi nelíbí&#8220;? Zdá se vám, že mít pouze možnost vyjádřit souhlas je omezující? Psal jsem o tom v [Kultuře nesouhlasu](http://www.misantrop.info/kultura-nesouhlasu):

> Ostatně i na některých diskusních fórech se rozmohlo tlačítko &#8222;Děkuji&#8220;. Někdo přidá nějakou zprávu, informaci apod. a ti, kterým tato informace pomohla, kliknou na Děkuji. Diskuse tak zůstává čistá, ale autor ví, že jeho práce nebyla marná.  
> A teď mi řekněte: Proč tam není k pozitivnímu zpětnovazebnímu tlačítku DĚKUJI taky nějaké negativní tlačítko (&#8222;Chcípni!&#8220;) Myslíte si, že by jeho zavedení nějak &#8222;pozdvihlo diskusi&#8220;? Že by zpřesnilo informaci? Že by narovnalo pokřivený uměle pozitivní náhled na svět?

Před časem skončilo Bloguje. O konci jsem psal nedávno &#8211; pojďme si připomenout [začátky](http://www.misantrop.info/arthur-dent-bloguje):

> Když už se programování blížilo ke spuštění betaverze, tak Marvin s Jirkou prohlásili, že jsem na ně moc rychlý, že je potřeba hodně času na analýzu, že tamto a ono a hlavně, že název &#8222;bloguje&#8220; není moc dobrý, protože nikdo neví, co to vlastně znamená &#8211; &#8222;blogovat&#8220;. (Nezapomeňte &#8211; blogů, co se nazývaly blogem, bylo v té době v ČR asi tak 30.) Tvrdil jsem, že &#8222;bloguje&#8220; je název dobrý, že se to slovo ujme (pokud se ujmou blogy jako takové) a velmi ostře jsem se stavěl proti jejich návrhu, který zněl: &#8222;_Minimag_&#8222;.

Mám v zásobě ale i případy, kdy jsem se šeredně mýlil, ze svého omylu jsem se poučil a varoval jsem před stejným omylem ostatní. Několikrát jsem třeba psal o tom, že je třeba, aby autoři českých projektů dbali trošku na PR a popularizaci, že nemůžou sedávat jak panenky v koutě. Tuším, že první článek byl [komentář ke _kauze Jabbim_](http://www.misantrop.info/drazi-kozovrazi). (Jojo, Pinkyho mám zablokovaného dodneška, a on mě dodneška tituluje &#8211; inu tak, jak je jeho zvykem.)

No a na závěr to trochu odlehčíme [dnes již legendárním failem Technetu](http://www.misantrop.info/co-umi-windows-7), který nám ve stručnosti představil, co umí Windows 7. Ke cti jim slouží, že [článek](http://technet.idnes.cz/co-umi-windows-7-0ii-/software.aspx?c=A090118_134755_software_vse) nestáhli, zachovali ho a ponechali pod ním i velmi podnětnou diskusi.

Tak hezký den!