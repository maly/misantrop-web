---
id: 1882
title: Trentete
date: 2014-01-19T15:09:53+01:00
author: Martin Malý
layout: post
guid: http://www.misantrop.info/?p=1882
permalink: /trentete/
dsq_thread_id:
  - "2144211350"
mashsb_timestamp:
  - "1575140531"
mashsb_shares:
  - "2"
mashsb_jsonshares:
  - '{"total":2,"error":"","twitter":2,"facebook_shares":0}'
image: /wp-content/uploads/2014/01/800px-TransfoCechystred3.jpg
categories:
  - Nezařazené
---
Když jsem bylo dítě, mělo jsem opravdu podivné záliby&#8230; Třeba elektřinu.<!--more-->

Moji rodiče se dodnes baví tím, že jsem si jako dítě maloval do bloku &#8211; ale ne zvířátka, domy a lidi. Maloval jsem si to, co jsem jako dítě vnímal nejintenzivněji, totiž vedení vysokého napětí. Děda mi na procházkách ukazoval sloupy a dráty, vysvětloval tři fáze (proto tři dráty), ukazoval velké a malé stožáry, a největším svátkem pro mne bylo, když jsme jeli okolo Čelákovic a Mochova, kde byla nějaká velká transformátorová stanice ([rozvodna Čechy-střed](http://cs.wikipedia.org/wiki/Transform%C3%A1torovna_%C4%8Cechy-st%C5%99ed)).

  
<small><a style="color: #0000ff; text-align: left;" href="https://maps.google.com/?ie=UTF8&ll=50.140853,14.766054&spn=0.011167,0.066047&t=m&z=15&layer=c&cbll=50.140853,14.766047&panoid=xezIqxEzeOgwb-IuQRMQBg&cbp=12,36.61,,0,-4.74&source=embed">Zvětšit mapu</a></small>

Doma jsem pak vzal blok A4 s kroužkovou vazbou nahoře, otočil jsem ho do _pozice landscape_, tedy na šířku, a na první stránku jsem namaloval barák. To byla elektrárna. Od elektrárny vedly dráty (tři) na kraj stránky. Tam byl stožár, na něm izolátory, na nich vedení. No a na druhé stránce vedení pokračovalo. Na třetí stránce byl zase stožár, izolátory atd., aby vedení mělo na čem viset, a tak to pokračovalo na stránku čtvrtou, pátou, šestou, sedmou&#8230; Občas byla na stožáru lampa pouličního osvětlení, to jsem si tak hezky zkombinoval. Důležité je, že když jsem dorazil na konec bloku, tak tam byl transformátor, vedle něj barák a v něm šťastná rodina, protože mohli svítit. Samozřejmě jsem nenakreslil rodinu, ti mě nezajímali, zato jsem detailně rozkreslil, jak jim dráty vedou domem.

Brzy jsem poznal rozdíl mezi velmi vysokým napětím a tím &#8222;jenom&#8220; vysokým, rozeznával jsem, jaký stožár je k jakému napětí, fascinovaly mě izolátory, ale nejmysterióznější zařízení pro mne bylo _trentete_.

Že máte vystudovaný silnoproud a nikdy jste o tom neslyšeli? Ani se nedivím!

Trentete je totiž slovo, kterým jsem (a teď pozor, teď to bude těžce emo) _popsal svůj pocit z toho zařízení_. Kdyby to mohlo vypadat jako nějaký zvuk, vypadá to jako &#8222;tren-te-te&#8220;. Alespoň v mojí dětské fantazii. Včera jsem si na to vzpomněl, když jsem ho viděl u silnice, a naskočily mi i vzpomínky na to slovo (neskutečné, je to skoro čtyřicet let).

No a dneska jsem si našel, že se to jmenuje &#8222;odpojovač 22 kV&#8220;. Což vám asi moc neřekne, navíc mám dojem, jako by to z krajiny mizelo. Je to prostě tohle:

[<img class="aligncenter size-full wp-image-1884" alt="trentete" src="http://www.misantrop.info/wp-content/uploads/2014/01/pavouk_orig.jpg" width="200" height="429" srcset="https://www.misantrop.info/wp-content/uploads/2014/01/pavouk_orig.jpg 200w, https://www.misantrop.info/wp-content/uploads/2014/01/pavouk_orig-93x200.jpg 93w" sizes="(max-width: 200px) 100vw, 200px" />](http://www.misantrop.info/wp-content/uploads/2014/01/pavouk_orig.jpg)

&nbsp;

To nahoře. Pro někoho možná odpojovač, pro mě nadosmrti trentete.