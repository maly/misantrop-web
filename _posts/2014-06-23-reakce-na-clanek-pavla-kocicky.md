---
id: 2071
title: Reakce na článek Pavla Kočičky
date: 2014-06-23T16:02:09+01:00
author: Martin Malý
layout: post
guid: https://misantrop.eu/?p=2071
permalink: /reakce-na-clanek-pavla-kocicky/
mashsb_timestamp:
  - "1574982435"
mashsb_shares:
  - "3"
mashsb_jsonshares:
  - '{"total":3,"error":"","twitter":3,"facebook_shares":0}'
image: /wp-content/uploads/2013/10/recycling-689575-m.jpg
categories:
  - Nezařazené
tags:
  - média
---
Naprosto interní sdělení, reakce na reakci&#8230;

<!--more-->

[Pavel Kočička odpověděl](https://kocicka.blog.idnes.cz/c/414836/Online-media-nezakazuji-odkazovat.html) (prý) na [můj článek](https://misantrop.eu/online-media-a-odkazy-kapitola-68/ "Online média a odkazy, kapitola 68"). Ve skutečnosti předvedl [hastroše](https://misantrop.eu/trvale-udrzitelna-krava/#hastros), tedy odpověděl na něco vzdáleně podobného mému článku, a slavně to vyvrátil.

Pavel použil formu jakýchsi FAQ, tedy odpovědí na mnou vyřčené i nevyřčené otázky. Ve skutečnosti ani vyřčené, ani moje.

První Kočičkova &#8222;otázka&#8220; (ve skutečnosti tvrzení, co netvrdím, ale hodí se k vyvrácení): &#8222;<strong style="color: #000000;">Redaktoři iDNES.cz mají zakázáno odkazovat na jiné weby</strong>&#8222;. Rádio Jerevan hadr. Nepsal jsem o iDnesu, ale primárně o Aktuálně. Nepsal jsem o tom, že mají zakázáno, psal jsem, že to nedělají.

Což mi Pavel dál v textu potvrdil. Ano, nedělají to, protože jsou líní, nemají na to čas a protože držkovala inzerce, že tím odváděj čtenáře jinam (ale tomu už _nikdo_ nevěří). Což jsou argumenty jak z toho vtipu o trombenikovi: &#8222;Nebuďte líní a odkazujte! &#8211; Nemůžeme odkazovat, protože jsme líní!&#8220; Odpověď se dá zkrátit do označení &#8222;mizerná redaktorská a editorská práce&#8220;, a sorry, ale fňukání &#8222;ono dá práci najít odkaz&#8220; se mi snad zdá, to je jako by číšník skuhral, že musí s polívkou chodit až ke stolu, místo toho, abyste si ji vzali ve výčepu! **Když jsou redaktoři líní najít odkaz a doplnit ho do článku pro web, tak v čem, kruciprdel, spočívá jakákoli &#8222;přidaná hodnota&#8220; jejich redaktorské práce?! **Přepisování Četky jako modus operandi bez jakýchkoli ambicí udělat cokoli navíc je smutný obraz médií roku 2014.

Stran slavného &#8222;kodexu&#8220; je úplně jedno, jak vznikal, i když chápu, že je lákavé svést kdejaké zlo na Balšínka. Pominu komické požadavky jistých vydavatelů, kteří požadovali třeba to, aby je ostatní nejprve žádali o svolení, než na ně budou odkazovat a podotknu jen jedno: **Nesmysl!** Celý ten kodex je nesmysl a jen ukazuje, jak hluboce nechápou někteří vydavatelé fungování webu.

No a poslední otázka (vskutčnosti zase tvrzení) &#8222;<strong style="color: #000000;">V médiích mají strach, že aktivním odkazem odvedou čtenáře jinam</strong>&#8220; má dvě odpovědi: Lidi od webu (třeba Pavel) ten strach nemají. Ale stačí zajít právě do té inzerce, do marketingu, počkat si na vhodnou konstelaci lidí, a člověk se rázem dozví věci nevídané, včetně tohodle. Pavle, já si to nevycucal z prstu, já to opakovaně poslouchal na poradách, a ty ostatně taky, viz ten tvůj &#8222;druhý důvod&#8220; &#8211; a někteří tomu stále věří.

Abych byl spravdlivý: totéž, jen s minimálními obměnami, by mohl napsat jakýkoli _Kočička_ z jakéhokoli českého online periodika.