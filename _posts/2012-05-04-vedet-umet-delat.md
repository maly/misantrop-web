---
id: 342
title: 'Vědět &#8211; Umět &#8211; Dělat'
date: 2012-05-04T09:12:12+01:00
author: Martin Malý
layout: post
guid: http://www.misantrop.info/?p=342
permalink: /vedet-umet-delat/
mashsb_timestamp:
  - "1573408910"
mashsb_shares:
  - "0"
mashsb_jsonshares:
  - '{"total":0,"error":"","twitter":0,"facebook_shares":0}'
categories:
  - Nezařazené
tags:
  - web
---
Přirovnání s trojúhelníkem má vždycky svůj půvab&#8230;Navíc je u webových oborů přesnější než lineární &#8222;Kdo to umí, ten to dělá, kdo to neumí, &#8230;&#8220;

<!--more-->

Neumí, řídí, neumí ani řídit, učí&#8230; Haha.

A teď vážněji: U oborů, které letí divoce dopředu, a navíc tak, že ani nevíte, co je dopředu a co je stranou a kde se žije v turbulencích, platí pro znalosti spíš obdoba toho &#8222;trojúhelníkového&#8220; hesla: Práce může být rychle, dobře nebo levně. Vyberte si, které dvě vlastnosti chcete.

Stejně tak na webu: můžete věci dělat, rozumět jim do hloubky a vidět je v souvislostech. Vyberte si dvě cesty, tu třetí budete stranou ležet nechat muset <sup>*)</sup>.

Webové technologie (a nejen ty, vlastně většina IT) jsou neskutečně komplexní obor. Nesmírně široký, a jednotlivé podoblasti jsou zase hodně hluboké. Bývaly doby, kdy člověk zvládnul sledovat novinky v oboru (alespoň většinu), pochopit je do hloubky a zároveň je používat v práci. Ty doby skončily.

Pár renesančních výjimek stále ještě existuje a jsou nadprůměrní ve všech třech směrech. Mnoho lidí si myslí, že jsou dobří ve všem. Zbytek už vzdal marné snahy.

Nejde o to, že by na to člověk neměl mentálně. To si myslím, že spousta lidí má. Jen na to nemá časově a silami. Pokud chcete sledovat všechny nové trendy ve webových technologiích, zároveň jim rozumět do hloubky, a zároveň s nimi pracovat, zjistíte, že potřebujete, aby den měl tak zhruba 48 hodin a vám stačilo jen 6 hodin spánku.

Takže si vyberte. Buď budete **odborník**, člověk co zná nějaké technologie opravdu do detailů a dělá je. Pak se smiřte ale s tím, že směřujete do bodu, kdy ztratíte přehled o ostatních novinkách.

Nebo budete **řešitel**. Člověk, který má široký přehled, který dokáže najít vhodné řešení pro problém, dokáže ho prozkoumat a použít. Postupně ztratíte ale schopnost &#8222;všemu rozumět&#8220; a bude vám stačit, že budete vědět, jak to použít, ale už ne jak to pracuje uvnitř.

Anebo budete **teoretik**. Budete sledovat všechny možné novinky a směry, budete mít přehled o všem, a spoustu technologií budete znát do základů. Ale už nebudete mít čas to prakticky využívat.

Výše popsané stavy jsou samozřejmě extrémní, nikdo není takhle &#8222;čistý&#8220; exemplář a všichni se pohybujeme někde v ploše toho trojúhelníku, přitahováni k té či oné straně, k tomu či onomu vrcholu. Důležité je si pamatovat, že se všechny tři typy navzájem doplňují. (_Ano, samozřejmě, ten VÁŠ typ je nejdůležitější a ostatní jsou žabaři, to bezpochyby!_)

Přeju všem, abyste se dokázali udržet ve všech třech oblastech tak silní, jak si přejete být, a zvládali vybalancovat široké vědění, důkladné schopnosti a tvořivou práci.

<sup>*)</sup> _Popkulturní odkaz&#8230;_