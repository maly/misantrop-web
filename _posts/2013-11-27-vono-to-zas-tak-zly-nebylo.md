---
id: 1668
title: 'Vono to zas tak zlý nebylo&#8230;'
date: 2013-11-27T10:30:44+01:00
author: Martin Malý
layout: post
guid: https://misantrop.info/?p=1668
permalink: /vono-to-zas-tak-zly-nebylo/
mashsb_timestamp:
  - "1572857439"
mashsb_shares:
  - "4"
mashsb_jsonshares:
  - '{"total":4,"error":"","facebook_shares":4,"twitter":0}'
image: /wp-content/uploads/2013/11/BOS2a9ed7_ZJ001390.jpg
categories:
  - Nezařazené
---
Znáte ty typy taky? Takoví ti, co by nejradši měli kapitalistické vymoženosti se socialistickou pojišťovnou?

<!--more-->

Ne, nemám na mysli čistokrevné rudé bolševické noky:

> Co na tom, že Česká republika je rozprodána, vytunelována a zadlužena na několik generací dopředu,a většina lidí zde má holý zadek a ještě k tomu na dluh (tedy s vyjímkou pár jedinců, kteří se úspěšně účastnili tunelování). Hlavně že máme svobodu slova (můžem si psát na diskuzích &#8211; ovšem jen to,co nám dovolí cenzoři,na chudý lidi musí být přeci přísnost a dohled,ještě by psali co si myslí-odkud já znám slovo cenzor? Jo aha z doby před sametem. Kruci, jak-to, že je to tady po sametu zas???), svobodu koupit si banán kdy chci, tedy pokud mám práci a mám na banán, svobodu cestovat-pokud nám zbydou na cestování peníze.Svobodu cestování dle mne si nejvíc užijí tuneláři,kteří se slovy &#8222;tady se nedá žít&#8220;odcházejí si užít natunelované do &#8222;lepšího světa&#8220;. Jo a taky máme svobodu být všichni velkopodnikatelé.

Spíš takoví, kteří jsou vlastně spokojeni, i když &#8222;to zas tak špatný nebylo&#8220;.

Bylo by snadné jako správný primitivní antikomunista říct: &#8222;Všechno bylo špatně!&#8220; Nebylo, ale upřímně &#8211; taky žádná výhra. Jenže lidská paměť je ošidná, vytlačuje to špatné a idealizuje si minulost. Sleduju tyhle tendence u lidí kolem padesátky. To takhle sedíte, řekněme, s nějakým inženýrem nebo živnostníkem, řeč se stočí na politiku, a už to jede:

_Samozřejmě, teď je to lepší, hele, za bolšána jsi musel držet hubu a krok._

_Stačí jen mít peníze a seženeš bez problémů to, co nebylo. Můžeš cestovat, hele, ta svoboda je taky větší, nikdo tě nebuzeruje, kdes byl, s kýms tam mluvil, do toho, kam pojedeš, ti nemůže mluvit žádná bába z uličního výboru&#8230;_

_Ale zase vono ne všechno bylo špatný._

_Všichni se měli stejně. Blbě, ale stejně&#8230; ale vlastně ti nic nechybělo._

_Jo, jasně, nebyly ty počítače a nebyly furt pomeranče a banány, ale tak byly jednou za rok, a vlastně nám ani moc nechyběly._

_No a do práce jsi chodil, měl jsi ji jistou. Tos musel fakt poslat do prdele tajemníka nebo bejt extra flink, aby tě vyhodili, ale kdyžs aspoň trošku dělal a nerejpal jsi, tak jsi měl práci jistou._

_Jasně, poslouchat Hlas Ameriky se dalo a nikdo z nás těm novinám nevěřil, ale proč do toho rejpat, hele?! Proč? Akorát sis zadělal na problémy! A to je dneska stejný, hele, někomu se znelíbíš a on tě zlikviduje, nemysli si! Nejlepší je nevybočovat z řady!_

_A měl jsi třeba zájezdy od er ó há. Levný byly, každej mohl jet. Dneska se nepodíváš nikam, protože na to nemá nikdo peníze. K čemu mi je, že můžu jet na Seychelly, když na to nemám!_

_No a když jsi držel hubu a byl trošku přičinlivej a staral ses, tak jsi měl víc, a žil sis jako král! Všechno bylo levný, jídlo bylo poctivý, nešizený, v pátek jsi jel na chatu a co ti chybělo! Upřímně &#8211; co ti chybělo?! Nic! Dneska je to hrozný, všechno rozkradený, lidi zbídačený, všechny ty fabriky rozkradený&#8230;_

Já jim rozumím. Nemyslí to zle, to je jen šálí selektivní paměť, přiživená nějakou, často domnělou, frustrací. A vím, že ve chvíli, kdy zabrzdí, tak rozhodně a jednoznačně prohlásí, že _by teda neměnili kurva ani vomylem_ a že sice tráva byla zelenější a holky povolnější a nesral je šéf, ale zpátky by to fakt nechtěli.

Fakt jim rozumím. Nemám tyhle úlety &#8222;je to dneska stejný&#8220;, protože já zkrátka žiju v jiné době, s cenzurou problémy nemám a aniž bych cokoli vytuneloval, tak si na dovolenou jedu kdy chci, ale rozumím jim.

Jen nechápu, když něco takového prohlašují mladíci kolem pětadvaceti&#8230;