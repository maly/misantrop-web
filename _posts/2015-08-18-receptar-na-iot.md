---
id: 2406
title: Receptář na IoT
date: 2015-08-18T08:04:40+01:00
author: Martin Malý
layout: post
guid: https://misantrop.eu/?p=2406
permalink: /receptar-na-iot/
dsq_thread_id:
  - "4042947718"
mashsb_timestamp:
  - "1572446696"
mashsb_shares:
  - "3"
mashsb_jsonshares:
  - '{"total":3,"error":"","facebook_shares":0,"twitter":3}'
image: /wp-content/uploads/2015/08/network-782707_640.png
categories:
  - Nezařazené
tags:
  - Arduino
  - elektronika
  - IoT
  - weby
---
Internet věcí je buzzword, o kterém se hovoří už tak dlouho, že by to jednoho mohlo přestat bavit, co?

<!--more-->

Když jsem pracoval ve Forbesu, tak jsme řešili témata, co budou hýbat když ne světem, tak aspoň časopisem, a pravidelně se ozývala dvojice &#8222;Big Data&#8220; a &#8222;Internet of Things&#8220;. Pořádají se o tom konference, kde hosté ze zahraničí hovoří o svých zkušenostech a hosté z ČR vysvětlují, jak to bude krásné, až to bude fungovat a ty velké zahraniční firmy nás zahltí těmi skvělými věcmi pro internety.

Možná se špatně dívám, ale tím jako by to haslo.

Jo, nějaká firma si vrazí &#8222;IoT&#8220; do své prezentace. Dobrý, a dál?

Přitom zrovna tahle oblast nabízí neskutečně velký prostor pro vlastní kreativitu! Jestli se vám stýská po časech, kdy jeden nadšený člověk s klávesnicí udělal něco zajímavého, tak mám dobrou zprávu: nezmizely, jsou právě teď, a můžete se realizovat právě v IoT.

Jak se rozhlížím po zahraničním internetu, tak vidím spoustu serverů právě pro takové nadšence, co si z Arduina nebo Raspberry a s nějakými čidly, senzory, displeji a další hromádkou součástek &#8222;od Číňanů&#8220; staví více či méně fantastické věci, od naprostých nesmyslů přes sice nesmysly, ale cool, až po fakt pěkné nápady s pěknou realizací a se slušným obchodním potenciálem. Ti se na podobných serverech schází, inspirují, mnohé z nich to postrčí k tomu, že se svými nápady jdou ven&#8230;

A to máte: [Hackaday](https://www.hackaday.com). [Seeed Studio](https://www.seeedstudio.com). [Sparkfun](https://www.sparkfun.com). [Adafruit](https://www.adafruit.com). [Dangerous Prototypes](https://dangerousprototypes.com/). [Hackster](https://www.hackster.io/). Většina z nich nejen že přináší návody, ale rovnou nabízí i hotové moduly &#8211; displeje, arduina, raspi, nebo i některé součástky, třeba v &#8222;průmyslových&#8220; pouzdrech QFN a podobných, co si doma zapájíte jen stěží, připájené na &#8222;bastldesce&#8220; (breakout), někteří vám udělají i v malé sérii potřebné desky. To se to pak vymýšlí meteostanice a GPS aplikace a sledování ovzduší a spousty dalších, s prominutím, kravinek&#8230;

Kde jsou takové české servery? A teď pozor, to není žurnalistické povzdychnutí a la &#8222;Nejsou, všechno špatně!&#8220; &#8211; to je zcela vážně míněná otázka. Věřím, že jsou, jen o nich nevím, a tak se ptám. Já žádný takový neznám. Znám [hw.cz](https://www.hw.cz), ale to je takový _magazín pro odborné pracovníky v oboru elektroniky_, jestli rozumíte, co tímhle poetickým opisem chci říct. Pak vím o [mcu.cz](https://mcu.cz/), kterému se tak trochu rozpadla koncepce, a bohužel [ani diskuse není moc použitelná](https://misantrop.eu/vzpoura-bastlicu/). Kdysi se dalo něco zajímavého nalézt na [Pandatronu](https://pandatron.cz/), teď je to zase magazín o elektronice s nevyrovnanými články (něco super odborné, něco pro začátečníky, něco z firemních materiálů&#8230;)

Trochu sympatičtější je mi [arduino.cz](https://arduino.cz/), kde je koncepce a zaměření jasně dané a vycházejí tam tipy a návody na různá zapojení. Budu si muset důkladněji prohlédnout tamní komunitu&#8230;

Každopádně se mi zdá, že mi uniká nějaký prostor, kde se scházejí a diskutují stejní lidé, jako na těch Hackaday a Adafruitech&#8230; Nechce se mi věřit, že by v Česku nebyli. Jsou tu, ale buď o sobě nedávají vědět (možná proto, že nevědí, kde najít další, jako já), nebo jen já o tom nevím. Pokud o takových místech víte, poraďte, budou rádi i ostatní.

Tipy od vás (díky!): [Robodoupe.cz](https://robodoupe.cz/), [Arduino8](https://www.arduino8.cz/), [Hardwarium](https://blog.hardwarium.cz/)