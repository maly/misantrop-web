---
id: 963
title: Jak smazat blba, aby neměl řeči, vol. II
date: 2010-07-20T10:57:00+01:00
author: Martin Malý
layout: post
guid: https://misantrop.info/jak-smazat-blba-aby-nemel-reci-vol-ii/
permalink: /jak-smazat-blba-aby-nemel-reci-vol-ii/
posterous_869f584d59a8506ee6c71421743d2e0f_post_id:
  - "23535359"
posterous_869f584d59a8506ee6c71421743d2e0f_permalink:
  - https://adent.posterous.com/jak-smazat-blba-aby-nemel-reci-vol-ii
mashsb_timestamp:
  - "1558984721"
mashsb_shares:
  - "0"
mashsb_jsonshares:
  - '{"total":0,"error":"","twitter":0,"facebook_shares":0}'
categories:
  - Nezařazené
---
Ke včerejšímu [článku o mazání blbů z diskusí](https://strucny.misantrop.info/jak-smazat-blba-aby-nemel-reci) jsem dostal několik reakcí a námětů, které mohu shrnout do dvou hlavních směrů:

  1. Blokování podle IP / cookie.
  2. Zobrazovat komentáře od blba pouze blbovi, tj. na základě IP nebo cookie ukázat &#8222;smazaný&#8220; komentář jen jeho autorovi.

Dovolte přidat drobný postřeh.

Záměrem celé téhle akce je zabránit komentářovému furore, co takový dobře vyvinutý exemplář předvede, když zjistí, že jeho komentář na webu není (&#8222;cenzor&#8220; a &#8222;bolševické praktiky&#8220; jsou už v [základním balíčku](https://blok.rozanek.cz/komentarova-sluzba/)). Ovšem blb, který hodlá rozpoutat furore, ví moc dobře na co se chystá, a proto použije k poslání komentáře proxy. Ba co víc &#8211; má na to speciální prohlížeč. Na váš web se pak půjde podívat z toho svého běžného, tj. z vlastní IP a bez cookie. A když komentář nevidí, co asi udělá?

Vím to docela přesně. V roce 2002 jsem se s takovým jedincem setkal. Když jsem mu komentář smazal, pustil spamovacího robota. Inu, klasika. Pak jsem sáhl k blokaci IP. Přišel přes proxy a sdělil mi, že jsem idiot, že se na můj web dostane kdy bude chtít. Udělal jsem mu tedy &#8222;virtuální web&#8220;, na kterém viděl sám to co poslal. Vydrželo to do večera, kdy blb přišel z práce domů, připojil se a zjistil, že vidí něco úplně jiného.

Víte, ono bojovat s blby, co vás chtějí zprudit, není tak prosté, jak by se na první pohled zdálo&#8230; Prudiči jsou totiž poměrně vynalézaví a relativně důslední, takže si dají záležet na tom, aby jejich komentář byl vidět. Ještě třetí den si to přijde zkontrolovat zhruba polovina z nich. Po týdnu už skoro nikdo&#8230;

Ano, někomu to může fungovat &#8211; ale většinou to znamená, že nenarazil na toho správného prudiče.