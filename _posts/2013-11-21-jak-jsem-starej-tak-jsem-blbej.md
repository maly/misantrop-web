---
id: 1665
title: 'Jak jsem starej, tak jsem blbej&#8230;'
date: 2013-11-21T11:51:00+01:00
author: Martin Malý
layout: post
guid: https://misantrop.eu/?p=1665
permalink: /jak-jsem-starej-tak-jsem-blbej/
dsq_thread_id:
  - "1985375835"
mashsb_timestamp:
  - "1574981827"
mashsb_shares:
  - "0"
mashsb_jsonshares:
  - '{"total":0,"error":"","facebook_shares":0,"twitter":0}'
image: /wp-content/uploads/2013/11/windows_8_pro_package.jpg
categories:
  - Nezařazené
---
&#8230; a zasloužím si to! To mám za to, že si instaluju nové (a sudé) verze Windows!

<!--more-->

Před mnoha a mnoha lety jsem po krátkém flirtu s Vistama nainstaloval Windows 7, a od té doby&#8230; od té doby mi počítač fungoval. Letos jsem si pořídil novou sestavu, a při rozhodování, jestli Win7 nebo Win8, jsem sice chtěl sáhnout po Win7, ale Marcel, který si s osmičkama užil svoje, povídá: &#8222;Hele, je to stabilní a o něco rychlejší.&#8220; Okej, na Marcelovy rady já dám, takže osmičky.

A dobře jsem udělal. Marcel měl, jako vždycky, pravdu, osmičky fungovaly jako víno a problémů jsem moc nezaznamenal. Vlastně žádné. Až do toho osudného okamžiku, kdy jsem, já bloud, aktualizoval na Windows 8.1.

Zpočátku to vypadalo, že s tím moc problémů nebude. Pár ovladačů protestovalo, ale to se dá vyřešit. A pak to začalo zamrzat. Nejdřív při hrách. Pak při HD videu. Pak i při běžné práci. Hledal jsem v logách, začal jsem laborovat s nastavením, přetaktoval, podtaktoval, komponenty testoval &#8211; nic. Jen ten blbej systém zamrzal jak [voda v reportáži TV Nova](https://www.youtube.com/watch?v=LK87xOODkYU).

Takže jsem se opět zeptal Marcela na jeho zkušenosti. Povídám mu: Hele, mně ty vosumjedničky furt tuhnou a spíš restartuju, než pracuju. A Marcel povídá: &#8222;Nojo, to osmjedničky dělaj. Tuhnou. Proto jsem taky neaktualizoval!&#8220; Po krátkém zhodnocení možností (&#8222;&#8230; a tu dementní aktualizaci ani neodinstaluješ!&#8220;) jsem se v duchu proklel, nahlas jsem se nazval kreténem, a dnes večer budu instalovat sedmičky.

Co se to stalo se starým dobrým pravidlem &#8222;Po prvním servicepacku to začne být pořádný systém&#8220;?  Asi inovace: &#8222;Osmičky, první systém, který aktualizace rozhodí!&#8220;

&nbsp;