---
id: 2793
title: Binární vidění
date: 2017-03-06T09:26:20+01:00
author: Martin Malý
layout: post
guid: https://misantrop.info/?p=2793
permalink: /binarni-videni/
mashsb_timestamp:
  - "1575114761"
mashsb_twitter_handle:
  - adent
mashsb_shares:
  - "3"
mashsb_jsonshares:
  - '{"total":3,"error":"","facebook_shares":3,"twitter":0}'
image: /wp-content/uploads/2017/03/20170111-850x480.jpg
categories:
  - Nezařazené
tags:
  - IHNED.cz
  - Ovčáček
  - svoloč
  - Zeman
---
<span style="font-weight: 400;">(Psáno pro IHNED)</span>

<span style="font-weight: 400;">Když jsem svého času vedl magazín pro lidi z IT, divil jsem se, jak je možné, že mnoho z nich, ač jsou vysokoškolsky vzdělaní a bezesporu nadaní analytickým myšlením, trpí binárním viděním světa. Buď něco je dobré, nebo to je špatné, nic mezi tím. Natož připustit, že někdy to dobré je, a někdy ne, podle toho kdy a za jakých okolností. “Svět není černo-bílý,” opakoval jsem, ale bylo to zbytečné. Co není černé, to přeci musí být bílé, a kdo tvrdí, že ne, tak je hlupák a mimo realitu.</span>

<span style="font-weight: 400;">Pravda, u vysokoškolsky vzdělaných ajťáků mě to překvapilo, ale zvykl jsem si. Takže když dneska čtu v diskusích neustále opakovaný obrat, že každý Zemanův kritik jen “neunesl, že jeho kandidát neuspěl”, tak se ani trošku nedivím.</span>

<span style="font-weight: 400;">Ono je to pohodlné a ověřili si to už bolševici: Kdo není s námi, ten je proti nám! Jak krásné, jednoduché, po bolševicku úderné: Buď jsi bolševik, nebo jsi nepřítel! Davu, co se klepe psychózou z obležení nepřáteli, se tak snadno vládne… Báťuška Putin vytáhl dlouholetého protivníka, totiž imperialistický Západ a vrchního světového čerta USA, a v lidu to zarezonovalo… Logicky &#8211; když v něčem žijete sedmdesát let, tak vám to prostředí, jakkoli bylo hnusné, připadá příjemné, protože je důvěrně známé. USA jsou proti nám, západ je proti nám, my jsme hráz míru a spravedlnosti a stojíme pevně na stráži!</span>

<span style="font-weight: 400;">Tak i u nás stačilo málo, a lidi se rozvzpomněli na to, jak se Sovětským svazem na věčné časy, nikdy jinak, USA a NATO jsou vrazi, záštita míru… Jako by pětadvacet let spali a teď se na pokyn z centrály probudili do světa, který je jim důvěrně známý. Tak to bylo po celé jejich mládí, takže to znají a věří tomu. Kdo není s nimi, ten je proti nim, kritika neexistuje, nejsou kritici, jsou jen zrádci a renegáti jednotného vedení Strany a jejích představitelů!</span>

<span style="font-weight: 400;">A tak je nepochopitelné, že někomu může být proti srsti, že se Zeman nechce omluvit za vyslovenou lež. Jeho věrný mluvčí (ve světě Pána prstenů by se mu říkalo “Ústa Zemanova”) namísto svého pána kope a útočí a dehonestuje jak na běžícím páse podle jednotné šablony: Kritici jsou hlupáci, co neunesli Schwarzenbergovu prohru, protože všichni rozumní občané (“my”) přeci stojíme za Panprezidentem! Kdo souhlasí se Zemanem, je rozumný, komu se něco nelíbí, má na klopě Karla s čírem a patří do pražské kavárny! Protivníků je jen pár, jsou to osamocené hloučky frustrátů, zatímco národ stojí pevně a jednotně za svým prezidentem.</span>

<span style="font-weight: 400;">Neomluví se za Peroutku. Místo toho dělá přes rok kašpařinu s hledáním článku, Ústa Zemanova tomu věrně sekundují, a když už i soud nakáže omluvu, tak se Kancelář šprajcne, že takto by to nešlo, aby se za něco omlouvali, protože by to mohlo spustit další žaloby, a oni by se uomlouvali! Hm, a že by si třeba Zeman dával pozor na to, co plácá, aby se Kancelář nemusela omlouvat? To je asi příliš složité. A tak Zeman plácá dál, protože se nikdo omlouvat nebude, a kdo na to poukáže, ten je frustrovaný, protože jeho Karel nevyhrál, přeci!</span>

<span style="font-weight: 400;">Ach jo. Jako by nemohl být někdo, kdo třeba se Zemanem souhlasí a podporuje ho, ale tohle mu připadá za hranou a nedůstojné hlavy státu, tak se ozve… To přeci ještě neznamená, že je to nějaký fanatický karlista! I když si říkám, kolik takových kritických příznivců Zemanovi ještě zůstalo a jsou schopní ustát ten tlak od Ovčáčka a jeho klaky, co jim lepí na čelo nálepku “Kavárna”.</span>

<span style="font-weight: 400;">Na pohřeb přijet pozdě je omluvitelné. Zarazit rakev kvůli pokloně je buranské. Vymýšlet spoustu postupně vyvracených výmluv (počasí, dispečeři) a prokládat je nadávkami těm, kdo na to poukazují, to je ryze Zemanovské. V době, kdy toto píšu, je stav událostí takový, že si prý Zeman pozve na kobereček ministra dopravy, aby domluvil řízení letového provozu, a dispečeři se ostře ohradili proti Ovčáčkovým plkům. Vsadil bych se, že výsledek bude nijaký, a můžou si jít stoupnout do fronty na omluvu. Teď končí někde na Opyši. A buďme rádi, že Zeman jel na ten Rhodos, protože kdyby tohle předváděl v Izraeli, tak je ta fronta mnohem delší.</span>

<span style="font-weight: 400;">Ostatně, Ovčáček šel beztak tuhle kolem pražské kavárny, a tam sedělo několik dispečerů a potutelně se usmívali&#8230;</span>