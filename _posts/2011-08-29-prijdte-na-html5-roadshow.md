---
id: 889
title: Přijďte na HTML5 Roadshow
date: 2011-08-29T10:09:00+01:00
author: Martin Malý
layout: post
guid: https://misantrop.eu/prijdte-na-html5-roadshow/
permalink: /prijdte-na-html5-roadshow/
posterous_869f584d59a8506ee6c71421743d2e0f_post_id:
  - "67458549"
posterous_869f584d59a8506ee6c71421743d2e0f_permalink:
  - https://adent.posterous.com/prijdte-na-html5-roadshow
mashsb_timestamp:
  - "1507092303"
mashsb_shares:
  - "0"
mashsb_jsonshares:
  - '{"total":0,"error":"","facebook_shares":0,"twitter":0}'
categories:
  - Nezařazené
---
Cyril a Metoděj uspořádali před mnoha lety velmi úspěšné turné s pořadem &#8222;**Cyrilice a slovanská liturgie &#8211; TOUCH THE FUTURE OF EASTERN EUROPE RIGHT NOW!**&#8220; Tento formát pak na dlouhou dobu zapadl, ale v poslední době zažívá opět renesanci. Po slabších letech, kdy bylo k vidění nejvýš _Turné S Prodejem Hrnců_, podobně slabé _Turné S Léčitelem Jevgenijem_ či děsivé turné _Jiří Paroubek Pořádá Besedy S Občany_, svitla naděle na Konečně Zajímavý Putovní Pořad!

Umělecká agentura tentokrát oslovila Microsoft. Ten vyslal na turné své osvědčené hvězdy, které vám předvedou dechberoucí artistická čísla, založená na HTML5! Turné s názvem [HTML5 Roadshow](https://html5roadshow.cloudapp.net/) tak letos na podzim zavítá možná i do vaší střediskové obce! V některých zastávkách bude i jako speciální host regionální klaun, který p.t. obecenstvo rozveselí svými šprýmy!

A teď vážně: Roadshow začíná 22.9 v [Praze](https://www.stehovani-praha.com/), hned 3.10, je v Budějcích, tam budu dělat kašpárka já, pak Liberec (a v něm podařené žonglérské vystoupení Jirky Koska), Plzeň, Bratislava, Bělehrad, Pardubice (s Borkem Bernardem) a další, a celé turné vyvrcholí v Brně, kde bude hostem David Grudl, který přednese dychtivému davu jistě několik hřejivých slov o implementaci HTML5 v Nette 3. 😉

V Budějcích se roadshow koná v hotelu Budweis od devíti od rána, jiná města si najděte sami na <https://html5roadshow.cloudapp.net/>. Nezapomeňte se včas registrovat &#8211; je to zdarma (kromě Prahy, tam je to zdarma jen pro účastníky z WebExpo), takže chcete-li vidět, o čem píšeme na Zdrojáku, v živém podání s písněmi a tanci, tak přijďte!