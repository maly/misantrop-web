---
id: 2602
title: Pohraničník
date: 2016-12-23T18:05:35+01:00
author: Martin Malý
layout: post
guid: https://misantrop.info/?p=2602
permalink: /pohranicnik/
mashsb_timestamp:
  - "1575932370"
mashsb_shares:
  - "1"
mashsb_jsonshares:
  - '{"total":1,"error":"","facebook_shares":1,"twitter":0}'
categories:
  - Nezařazené
tags:
  - IHNED.cz
---
(Vyšlo na IHNED.cz, listopad 2015)

<span style="font-weight: 400;">Myslím, že velká chyba polistopadového vývoje byla ta, že neproběhla dekomunizace. Ano, měli jsme lustrační zákon, ale komunistická strana dál fungovala, což v důsledku vedlo k tomu, že společnost nedokázala jasně říct, že minulý režim byl z těch a těch důvodů nemravný. Nevolám po věšení komunistů ani po jejich ostrakizaci, ale chybělo jasné a celospolečensky přijaté odsouzení režimu. </span>

<span style="font-weight: 400;">Ano, byla velká část lidí, která si s režimem otevřeně zadala. Ještě víc bylo těch, co sice “s nimi netroubili”, ale naučili se “nedělat problémy” a v rámci režimu si pohodlně žít. Není divu, i hitlerovské Německo rozvinulo velice bohatý program benefitů pro pracující (např. organizace KdF), a režim se tak stal přijatelným pro “mlčící většinu”, nejen pro fanatické nacisty. “Mlč, nedělej problémy, do ničeho se nezapleť, prostě jen pracuj, odkývej jim ty demostrace, a budeš žít docela normálně…” Ačkoli doba okolo byla nenormální.</span>

<span style="font-weight: 400;">Když jsem před časem psal o politických vězních v ČR, všiml jsem si zvláštního jevu: ti, kteří věděli, že jsou vězněni a perzekuováni lidé za politické názory, se dnes hájí tím, že “oni určitě něco provedli, jinak by je nezavřeli”. Řeší tím kognitivní disonanci: Přece jsem netrestal nevinného?! Ne, určitě něco provedl, jinak by ho nezavřeli.</span>

<span style="font-weight: 400;">Komunističtí prominenti ani hybná síla režimu nemá dnes pocit, že by udělala něco špatného. Dodneška nepochopili, jen se cítí ukřivdění. Dozorci z komunistických lágrů o ničem nevědí, nic nedělali, a když už promluví, tak se špatně skrývaným resentimentem. Vždyť oni jen dělali svoji práci. Oni chránili tuhle zemi před kriminálníky, před rozvraceči… a tahle země se jim takhle odvděčila!</span>

<span style="font-weight: 400;">Pořád dokola to opakují: “Byli to vězni. Seděli, takže něco provedli! Nevinným jsme nic neudělali.”</span>

<span style="font-weight: 400;">“Ty lidi porušili zákon. Chtěli zničit naši republiku!”</span>

<span style="font-weight: 400;">“Kdyby neporušili zákon, tak se k nám přeci nedostanou.”</span>

<span style="font-weight: 400;">“Nebyli političtí vězni. Ti lidé určitě ještě kradli nebo dělali něco jiného!”</span>

<span style="font-weight: 400;">A opravdu tomu věří.</span>

<span style="font-weight: 400;">Přečetl jsem si rozhovor s tehdejším pohraničníkem. Vůbec zvláštní sorta lidí, kteří dodneška věří, že chránili republiku před agenty NATO, kteří by tu páchali teroristické činy a ničili naši republiku. (</span>[<span style="font-weight: 400;">https://www.rozhlas.cz/plus/proaproti/_zprava/lide-z-ceskoslovenska-utikali-prevazne-z-kriminalnich-duvodu-tvrdi-byvaly-pohranicnik&#8211;1536142</span>](https://www.rozhlas.cz/plus/proaproti/_zprava/lide-z-ceskoslovenska-utikali-prevazne-z-kriminalnich-duvodu-tvrdi-byvaly-pohranicnik--1536142)<span style="font-weight: 400;">)</span>

<span style="font-weight: 400;">Ocituju: “(&#8230;) je přesvědčen, že k útěku přes hranice nikdo nemohl mít ospravedlnitelný důvod. „Ti, kteří chránili hranice, plnili zákonné úkoly a ti, kteří je narušovali, byli narušitelé a tedy i zločinci. (&#8230;) Tady přece byl od roku 1948 legálně lidově demokratický stát, který vznikl ústavní demokratickou cestou, na rozdíl od státu, který vznikl v roce 1989,“ tvrdí Richter. „Komunistický stát byl mezinárodně uznán a měl svoji ústavu. Byl nucen nejen budovat společnost, ale také ji bránit, když se proti tomuto státu vedly vnitřně i zahraničně tvrdé útoky,“ obhajoval poslání pohraničníků místopředseda.“</span>

<span style="font-weight: 400;">Kdyby jen pohraničníci, nebylo by divu. Ale s názorem, že “ti, co utíkali, byli zločinci, nemakačenka a netáhla, kteří se nechtěli živit poctivou prací,” se setkávám čím dál častěji. “Vždyť co jim tu chybělo? Práci jsi měl, bylo co jíst, v televizi dávali hezké filmy a veselé komedie, měl jsi kde bydlet, doktor byl zadarmo, nebyli chudí, všichni měli… Proč by někdo utíkal? Jedině narušení lidé, nebo ti, co chtěli republiku nějak poškodit.”</span>

<span style="font-weight: 400;">Nezlobím se na ně, ale také vím, že jim to nedokážu vysvětlit. Že jim nedokážu vysvětlit, že někdo prostě nebude “držet hubu a krok výměnou za život v nalajnovaném poklidu”. Že někdo chce svobodu. “Svoboda? Jaká svoboda?! Bordel tu je, vraždí se, podvádí se, lidi jsou na sebe hrozní, okradou důchodce, v televizi to furt ukazují… To bych radši teda ten socialismus, to byl aspoň pořádek!” Nevím, nepřipadá mi, že by to bylo tak idylické. Ale asi jen příliš čtu a málo spoléhám na vzpomínky.</span>

<span style="font-weight: 400;">Svoboda je taková, jakou lidé chtějí. A pro demokracii beze zbytku platí, že jaký démos (lid), taková demokracie.</span>