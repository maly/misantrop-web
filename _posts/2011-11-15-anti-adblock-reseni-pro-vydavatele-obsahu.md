---
id: 877
title: '&#8222;Anti AdBlock&#8220; řešení pro vydavatele obsahu'
date: 2011-11-15T13:54:00+01:00
author: Martin Malý
layout: post
guid: http://www.misantrop.info/anti-adblock-reseni-pro-vydavatele-obsahu/
permalink: /anti-adblock-reseni-pro-vydavatele-obsahu/
posterous_869f584d59a8506ee6c71421743d2e0f_post_id:
  - "80234492"
posterous_869f584d59a8506ee6c71421743d2e0f_permalink:
  - http://adent.posterous.com/anti-adblock-reseni-pro-vydavatele-obsahu
mashsb_timestamp:
  - "1576318507"
mashsb_shares:
  - "1"
mashsb_jsonshares:
  - '{"total":1,"error":"","twitter":0,"facebook_shares":1}'
categories:
  - Nezařazené
---
Čekáte hustokrutopřísně démonský skript, který všechny ty AdBlocky zakáže a všem zobrazí reklamu? Tak to jako prosím ne, s takovým očekáváním račte jinam&#8230;

Pro vydavatele obsahu je AdBlock něco jako noční můra, protože jim snižuje zisky z reklamy. Nižší zisky znamenají míň peněz na provoz, míň peněz na obsah, v důsledku pak méně kvalitního obsahu a míň čtenářů. Používané přístupy jsou dva:

1. Skřípat zubama a trpět to  
2. Nadávat lidem s AdBlockem do zlodějů a kurev bezecných ohejralých, kvůli kterým zanedlouho zkrachujete, <span style="font-family: mceinline;"><em>neplačte, sami si za to můžete</em>!</span>

Je něco mezi tím? Ano, je. Můžete &#8222;blokovat AdBlock&#8220;. Buď technicky, tj. zakázat lidem s AdBlockem někam přístup, vykopnout je za nějakou dobu, otravovat je neustále s hlášením, nebo &#8222;psychologicky&#8220;. Já už delší dobu hlásám, že na to existuje přijatelné řešení. Teď jsem si ho na [oldplayer.cz](http://www.oldplayer.cz/) i vyzkoušel, a reakce jsou příznivé.

Necháte uživatele několikrát přijít, a pokud zjistíte, že má AdBlock, tak mu to po čase připomenete. Ovšem neseřvete ho, že je hajzl, to ne! Musíte k němu přistupovat jako anglosaský revizor: &#8222;_Vy nemáte označenou jízdenku? Jistě jste jen zapomněl, označte si ji, děkuji_!&#8220;

Takže konkrétně: &#8222;Všiml jsem si, že sem chodíte pravidelně a máte zapnutý AdBlock. Jsem rád, že se vám obsah líbí, ale nemám radost, že blokujete reklamu. Snažím se, aby byla pokud možno nevtíravá a rušila co nejméně. Zisk z reklamy je jediný příjem, který z tohoto webu jeho autor má. Pokud se vám tedy obsah líbí, zvažte, prosím, možnost podpořit autora některým z následujících způsobů: 1. Vypněte AdBlock na této stránce, 2. Pošlete menší (či větší) příspěvek přes PayPal 3.Odkažte na tyto stránky nebo o nich napište na svém blogu. Díky za pochopení a za podporu!&#8220;

A tohle hlášení se ukáže jednou. Jeho účelem totiž není čtenáře **donutit vypnout AdBlock**. Účelem je **připomenout mu**, že ho má zapnutý, a **poprosit ho**, jestli by nezvážil, že ho u vás vypne.

Lidé totiž ocení, když s nimi hrajete rovnou hru, když je do ničeho nenutíte a když je nemáte a priori za hajzly. Vsadím se, že kdybych v tom vzkazu nadával, vyhrožoval, láteřil či klnul, kdybych ten vzkaz ukazoval při každé návštěvě apod., dosáhnu tím pravého opaku, totiž že si laskavý čtenář zablokuje i JavaScript, aby měl pokoj, nebo že půjde jinam.

Je to jako v tom vtipu s medvědem, co si udělal seznam zvířátek, která zabije a sežere. &#8222;A nemohl byste si na mých stránkách AdBlock vypnout? &#8211; &#8211; Hmmmm&#8230; mohl!&#8220; Zkuste se svých čtenářů zeptat taky. Ale nezapomeňte na důležitou věc: **mít tu reklamu fakt takovou, že neobtěžuje!**

Rozhodně si AdBlock nevypnou všichni, ale přesto má tohle řešení velmi dobré výsledky &#8211; určitě lepší než mlčení a lepší než nadávky.

**Já děkuji touto cestou všem čtenářům, kteří si AdBlock na Oldplayer vypnuli &#8211; DÍKY!**

(Tuto žádost z webu [oldplayer.cz](http://www.oldplayer.cz) okomentovali veřejně asi čtyři lidé. Všechny čtyři komentáře byly pozitivní.)