---
id: 2064
title: 'Třikrát komentáře na zpravodajském webu&#8230;'
date: 2014-06-20T19:30:28+01:00
author: Martin Malý
layout: post
guid: https://misantrop.info/?p=2064
permalink: /trikrat-komentare-na-webu/
mashsb_timestamp:
  - "1556553157"
mashsb_shares:
  - "3"
mashsb_jsonshares:
  - '{"total":3,"error":"","twitter":3,"facebook_shares":0}'
image: /wp-content/uploads/2014/06/scary-1165199-m.jpg
categories:
  - Nezařazené
tags:
  - komentáře
  - média
---
Informace, přátelé, informace&#8230; Trošku protichůdné, ale aspoň si můžete vybrat.

<!--more-->

Téma komentářů je zjevně stále živé. K [minulému článku](https://misantrop.info/online-media-a-odkazy-kapitola-68/ "Online média a odkazy, kapitola 68") o tom, jak média _fakují_ základní webové principy, jako je _odkaz_, se mi dostalo takovéhle krásné reakce:

[<img class="aligncenter size-full wp-image-2065" src="https://misantrop.info/wp-content/uploads/2014/06/kocicky.png" alt="kocicky" width="577" height="90" srcset="https://misantrop.info/wp-content/uploads/2014/06/kocicky.png 577w, https://misantrop.info/wp-content/uploads/2014/06/kocicky-200x31.png 200w, https://misantrop.info/wp-content/uploads/2014/06/kocicky-500x77.png 500w" sizes="(max-width: 577px) 100vw, 577px" />](https://misantrop.info/wp-content/uploads/2014/06/kocicky.png)

Ne, není, a taky jsem to [odpověděl](https://twitter.com/adent/status/477335417021161472). Internetový (přesněji &#8222;webový&#8220;) princip není, že můžu vypsat svoje mentální pohnutí komukoli na jeho stránky, zato _hyperlink_ ano.

A jako na zavolanou mi přišla tisková zpráva. Nejdřív jsem si myslel, že mě někdo dření, pak že je to nějaký studentský výzkum (&#8222;prosím, odpovězte mi na výzkum ohledně blogů, pošlu vám výsledky&#8220;), ale nakonec mi došlo, že si fakt někdo dal tu práci a vyslal do světa &#8222;výsledky průzkumu na vzorku 500 respondentů&#8220;, ze kterého vyplynulo, že, a teď budu citovat:

> Lidé se kloní k zachování diskusí pod články na zpravodajských serverech. Současně s tím ale čtenáři neodmítají určité formy regulací, především zpřísnění dohledu nad diskusemi a promazávání nevhodného obsahu.
> 
> 45 % lidí si přeje ponechat diskuse pod články na zpravodajských serverech ve stávající podobě. Dalších 32 % se kloní také k ponechání diskusí, ale připouští zpřísnění dohledu a promazávání nevhodného obsahu. Pouze 3 % čtenářů uvádí jako nejvhodnější variantu zrušení diskusí bez náhrady. K ponechání diskusí v současné podobě se kloní více muži (49 %), lidé s vysokoškolským vzděláním (48 %) a čtenáři zpravodajského serveru iDnes.cz (51 %). Pouze 8 % lidí uvádí, že by svůj oblíbený zpravodajský portál navštěvovalo častěji, kdyby byly zrušeny diskuse pod články. Jedná se přitom především o lidi starší 55 let. Celkově by ale došlo ke snížení návštěvnosti serverů, protože by 22 % lidí naopak přestalo svůj oblíbený server navštěvovat.

Jak se píše v Bibli: _OLOL, OLOL, pravím vám! _To spíš někdo chce, aby měl posvěcení pro zavedení moderace diskusí. 22 procent lidí, co by přestali lézt na iDnesy a jiné Novinky, kdyby tam nebyly diskuse, to je spíš jako kravinium a četl bych to jinak: _22 procent lidí říká, že by asi přestali na ten web chodit_. Reálný pokles návštěvnosti by byl spíš do 10 procent, asi jako když na Novinkách zavedli registraci nebo na Blesku či na webu ČRo vypnuli diskuse. To bylo halasu a mrzení, verbálně komentátoři houfně opouštěli médium a &#8222;odcházeli jinam&#8220;, ale ve výsledku nic.

Pokud by platila teze o 22 %, tak to navíc znamená, že pětina návštěvníků na ty weby chodí jen kvůli diskusím. To ale není dobrá vizitka pro tvůrce redakčního obsahu (iDnes 51 %), že? A jednoho dne mediálkám dojde, že tahle návštěvnost a imprese lidem, co berou to médium jen jako chat a egomasturbační nástěnku, jsou úplně jalové. (Hahahaa! Nedojde, já vím&#8230;)

Na druhou stranu přišel [výzkum od Niemanů, popsaný třeba zde](https://www.theatlantic.com/technology/archive/2014/06/internet-comments-and-perceptions-of-quality/371862/). Ve stručnosti: Když pod článkem nejsou komentáře, lidi ho vnímají jako kvalitnější. Diskusněpozitivní by podotknul, že to je proto, že je před čtenářem utajen názor lidu na nízkou kvalitu textu, já podotknu, že to je proto, že člověk není bezprostředně po přečtení konfrontován s koncentrovanou idiocií a nevznikne u něj zhnusení, které by zpětně ovlivnilo vnímání samotného textu.

No a do třetice na podobné téma vyšel výzkum na Stanfordu, který velmi pěkně [rozebral Filip Struhárik ze SME](https://struharik.blog.sme.sk/c/357431/chceli-by-ste-na-facebooku-tlacidlo-nepaci-sa-mi-to-len-to-nie.html). Ten se týkal převážně neverbální zpětné vazby (&#8222;lajkování&#8220;, &#8222;palec nahoru / dolů&#8220;), ale lze ho zobecnit i na komentování, které je sui generis zpětnou vazbou taky. Výzkum tvrdí, že negativně hodnocení autoři přispívají víc, jejich další příspěvky jsou nižší kvality, a navíc tito autoři častěji hodnotí ostatní negativně. Což je typická pozitivní zpětná vazba negativního chování (pozitivní zpětná vazba zesiluje původní impuls). Je to krásně vidět v některých diskusích, kdy se negativně hodnocení komentátoři rozvášní, začnou všem ostatním nadávat v diskusních vláknech, ti jim to vracejí, úroveň urážek klesá až do suterénu&#8230;

Na druhou stranu pozitivní komentáře (třeba &#8222;lajky&#8220;) nemají opačný efekt. Nezlepšují kvalitu příspěvků ani nepovzbuzují k další aktivitě. Absence jakékoli odezvy pak vede spíš k opuštění komunity. Nestává se tedy to, co predikovali kritici tlačítek Like, tedy že &#8222;zakázání negativní zpětné vazby&#8220; povede k tomu, že se všichni budem jen sluníčkově poplácávat po ramenou &#8211; viz třeba můj starý článek o [kultuře nesouhlasu](https://misantrop.info/kultura-nesouhlasu). Ve skutečnosti se nestalo nic závažného, nikdo nepropadl falešnému přesvědčení o tom, že je dobrý, protože má lajky (tedy až na patologické jedince a správce firemních profilů), pouze vznikla možnost jednoduché odezvy (takže lidé neodcházejí) a předešlo se roztáčení spirály &#8222;Ty jsi debil &#8211; Ne, ty jsi debil! &#8211; Ty větší! &#8211; Ne, ty největší! &#8211; Debile!&#8220;

Ceterum autem censeo, že tam (=na zpravodajských webech) ty komentáře prostě být nemají. Debile!