---
id: 1870
title: Digitální hipster
date: 2014-01-14T10:06:44+01:00
author: Martin Malý
layout: post
guid: http://www.misantrop.info/?p=1870
permalink: /digitalni-hipster/
mashsb_timestamp:
  - "1573985099"
mashsb_shares:
  - "106"
mashsb_jsonshares:
  - '{"total":106,"error":"","twitter":106,"facebook_shares":0}'
image: /wp-content/uploads/2014/01/resized_oblivious-hipster-meme-generator-knows-all-about-technology-uses-a-mac-f58f02.jpg
categories:
  - Nezařazené
---
Kde se vzali, čím se vyznačují a jak je poznat?

<!--more-->

Stačí se chvíli pohybovat v kouzelném oboru, zvaném &#8222;internetový marketing a sociální sítě&#8220;, a rázem budete mít materiálu na tři takové články.

V téhle oblasti se pohybuje pár es &#8211; lidí, kteří vědí a přemýšlí. A zbytek jsou _prodavači horké vody_, kteří se v oboru ocitli proto, že zkrátka takové typy přitahuje. Mezi nimi je velmi výrazná skupina digitálních hipsterů &#8211; lidí, kteří by byli geeky, kdyby geekové byli vegetariáni, nebo aspoň milovníci paleodiety.

Jejich mantrou jsou weby o osobnostním rozvoji. Sbírky citátů online. Videa z TEDx. Knihy o prokrastinaci.

Místo nemoderních brýlí a šály mají své blogy, Tumblry, Instagramy a Pinteresty, protože správný digitální hipster se projevuje nástěnkou.  Na vizitce, kterou vám dají, mají kromě URL svého blogu i hrozně kreativně ztvárněný název své pozice, která bude, a na to vemte jed, něco jako &#8222;social media freak&#8220;, &#8222;Marketing ninja&#8220; nebo &#8222;Facebook editor&#8220;. Na požádání, ale klidně i bez něj, vám vysvětlí, že tím dávají najevo svou osobitost.

Svou osobitost ale plně rozvíjejí až na svých webech a profilech v sociálních sítích. V záhlaví mají hipsterský obrázek, který je buď _cool__, nebo ňuňu_, co našli na jednom z mnoha zahraničních webů, kde se píše o sebepoznání a rozvoji osobní produktivity skrze digitální technologie. Pod ním publikují své vlastní myšlenky, které mají většinou podobu &#8222;Moudra&#8220; nebo &#8222;Implementace moudra&#8220;, popřípadě &#8222;Obrázku s Moudrem, pojatého v teplých barvách&#8220;. Moudro digihipstera není [Panwerich](http://www.misantrop.info/panwerich/ "Panwerich"), ale spíš motivační výrok. Anglicky, samozřejmě. Třeba něco jako &#8222;Buď spontánní!&#8220;

Když si dělají poznámky, a ty si tedy stoprocentně dělají, protože o tom píšou v Návycích tvůrčích osobností, necpou si je do mobilu, ačkoli ten mají permanentně v ruce. Ne. Pro tu chvíli, která je rovna téměř kontemplaci, si mobil uklidí a z kabelky lomeno tašky vytáhnou Moleskine s perem. Moleskine totiž má speciální papír, na kterém se ten inkoust vpíjí správným způsobem &#8211; tím způsobem, co jim dovoluje být vysoce tvůrčími!

<span style="line-height: 1.5em;">Tím, jak neustále online vyjadřují přání se zklidnit, najít rovnováhu, vnímat vibrace atd., se podobají intošům, co v polovině 90. let okupovali čajovny. Digihipster ale zároveň správně emařsky vyjadřuje své rozladění nad tím, že se mu nedaří dosáhnout perfekcionalismu (ideálně v seznamu &#8222;30 věcí, které chci udělat&#8220;), a jedním dechem odkáže na blog jiného digihipstera, který se dostal do fáze &#8222;já jsem na svůj život plně aplikoval GTD a teď píšu o tom, jak je to skvělé&#8220;. V reálném životě má digihipster svůj Moleskine hned vedle svého Maca (ne, opravdu nelze být digihipster a mít přitom ThinkPad nebo jiný <em>neforemný notebook</em>!) a v kapsách intelektuálního kabátu iPhone. Ne Samsung, ne HTC ani Nokii &#8211; iPhone! Samozřejmě, digihipster není žádná iOvce, on má iPhone z racionálního důvodu: Je s tím <em>och tak PRODUKTIVNÍ</em>! Nestrčí vám svůj iStroj pod nos a nebude ukazovat, jak má úžasné barevné ikonky, to dělají geekové. Digitální hipster si s ním bude pohrávat a bude vám říkat, jak moc je díky tomu produktivní. Produktivní. PRODUKTIVNÍ! A vy víte, že ve skutečnosti na tom píše zprávy a fotí si jídlo a cpe ho na instagram, jako ostatní, a produktivní má leda kašel.</span>

<span style="line-height: 1.5em;">Digihipsterovi je samozřejmě z duše protivné vysedávání u počítačů, a proto když může, utíká do ulic. Své kroky si měří krokoměrem v telefonu. Když popoběhne, zapne si aplikaci na sledování běhání, která sdílí výsledky na Facebook. Nedělá to proto, že ho běhání baví ani proto, že k tomu má nějaký zdravotní důvod, dělá to hlavně proto, že chce sdílet s celým světem to, jak se osobnostně rozvíjí.</span>

Když se vrátí domů, osobnostně se harmonizuje tím, že podle kuchařky, co koupil v Prakulu, uvaří nějakou dobrotu. Samozřejmě že ze surovin, co koupil na farmářském trhu. A někdy, když je výjimečná příležitost, tak uvaří vindaloo.

<span style="line-height: 1.5em;">Do základní výbavy patří kuchařka, knížka o osobnostním rozvoji, nepostradatelný je Konec prokrastinace. Jsou v tom velké obrázky a při čtení se můžete tvářit, že se osobnostně rozvíjíte. Jobsův životopis může být, ale není zásadní. Leo Babuta musí být, stejně jako Pohon od Pinka.</span>

Klíčová slova digitálního hipsterismu: &#8222;Motivuj mě!&#8220;, &#8222;[Inspiruj mě!](http://finmag.penize.cz/kaleidoskop/279610-mor-jmenem-inspirace)&#8222;, <span style="line-height: 1.5em;">&#8222;<a href="http://www.lenilumpik.cz/2013/12/dreams-are-made-to-happen-always/">Social media freak</a>&#8222;, &#8222;Stunome&#8220;, &#8222;inspirující&#8220;, &#8222;online&#8220;, &#8222;KISK&#8220;, &#8222;Moleskine&#8220;, &#8222;Paleo&#8220;, &#8222;Scuk&#8220;, &#8222;Filmový festival&#8220;, &#8222;movie enthusiast&#8220;, &#8222;foodie&#8220;, &#8222;Barcamp&#8220;, &#8222;TEDx&#8220;, &#8222;freelance&#8220;, &#8222;číst!&#8220; či &#8222;<a href="http://ruzovapanda.blogspot.cz/">Růžová panda</a>&#8220; (Michaela je jinak sympatické děvče, ale její blog je předobraz digitálního hipsterství v Česku). Pokud narazíte někde na vysokou koncentraci těchto slov (třeba v přihláškách na Barcamp, že), tak víte, do čeho jdete, a neříkejte, že jsem vás nevaroval!</span>

Digitální hipsteři jsou v osobním styku většinou milí lidé, ale ve vlastním zájmu se s nimi nebavte o výše zmíněných věcech. Pak se vám může stát, že budete hledat duševní rovnováhu v černém humoru a cynismu.