---
id: 313
title: 'Vyzkoušel jsem Tarifomat. Výsledek? Jak víno&#8230;'
date: 2012-04-25T20:23:29+01:00
author: Martin Malý
layout: post
guid: https://misantrop.info/?p=313
permalink: /vyzkousel-jsem-tarifomat-vysledek-jak-vino/
mashsb_timestamp:
  - "1574123298"
mashsb_shares:
  - "15"
mashsb_jsonshares:
  - '{"total":15,"error":"","twitter":15,"facebook_shares":0}'
categories:
  - Nezařazené
---
Pamatujete, jak mi u [článku o Tarifomatu](https://misantrop.info/tariffffuuuuuumat/) psal jeho provozovatel &#8222;Vyzkoušejte nás&#8230;&#8220;? Tak jsem je vyzkoušel.

<!--more-->

Pořídil jsem si Blackberry, a k Blackberry jedině datový tarif BIS. Vodafone ho nabízí v nějaké okleštěné variantě, snad už i pro nefiremní zákazníky, zato s FUPem. Přijatelný je tedy T-Mobile nebo O2.

Rozhodl hlasový tarif, který je zapotřebí k BIS mít. Protože měsíčně provolám tak 20 minut a pošlu pět SMSek, tak se mi zdálo naprosto pitomé za něco takového platit 300 Kč (+300 za BIS). Chci nejlevnější hlasový tarif, něco jako má VF pro majitele InKarty &#8211; pak se dostanete až někam na 30 Kč.

U O2 mají hezký tarif: Zero. Jak říkám, je mi ukradených 300 volných minut a 500 SMS, o víkendu zdarma, protože to co? Protože to ne-vy-u-ži-ju! Tarif Zero mi tak vyšel mnohem výhodnější, i když má &#8222;dražší&#8220; volání. S měsíčním paušálem za 0 Kč je to pořád levnější než 300. Jak pravil Bill Gates v Simpsnech: &#8222;Nezbohatnul jsem tím, že bych vypisoval šeky!&#8220;

Požádal jsem o změnu tarifu, prý že se mi systém ozve a pošlou smlouvu&#8230; To bylo ve čtvrtek, tuším. (Nakonec smlouvu poslali s poznámkou &#8222;dobírka 200 Kč&#8220; &#8211; nevím za co, odmítl jsem ji převzít, navíc než se O2 rozhoupal, tak já už byl u jiného operátora. Ale to je jiný příběh.)

Chvíli po odeslání jsem kdesi v zákrutech jejich webu objevil, že BIS k tarifu ZERO nelze zřídit. No, když nelze, tak nelze&#8230; Podíváme se u konkurence.

Konkurence taky nic moc, všechno začíná na 300, ale mají pěkný tarif M2M, za 25 Kč měsíčně, kde sice stojí volání nehoráznou sumu, ale furt je to ve výsledku levnější než 300 za něco, co nepotřebuju. Takhle si aspoň zaplatím jen to, co provolám. A světe div se, k M2M tarifu lze zřídit BIS. Bylo rozhodnuto.

A v tu chvíli mi kýho čert nakukal, abych zkusil <a href="https://www.anrdoezrs.net/jc102nmvsmu9CJHAIHF9BBJCBDHC" target="_top" onmouseover="window.status='https://tarifomat.cz';return true;" onmouseout="window.status=' ';return true;">Tarifomat</a>. Zkusil jsem, zadal jsem číslo, a opravdu, druhý den zavolali. Plusový bod.

Vysvětlil jsem člověku své požadavky, tedy co nejnižší paušál, protože ho nevyužiju, a aby šlo BIS. Pán mi nabídl Vodafone s InKartou, to jsem mu vysvětlil že nemohu (ostatně už na svou InKartu jeden telefon u VF mám), a pak T-Mo a O2, oboje za 300.

Povídám: &#8222;Nic levnějšího?&#8220; &#8211; Ne.

A prý že jsou ověřená a certifikovaná jediná kalkulačka a že nabízejí ty nejvýhodnější tarify, atakdál, viz ten článek.

Povídám: &#8222;A co třeba M2M tarif od T-Mo za 25 Kč?&#8220; Prý: &#8222;No, to byste asi mohl, že&#8230; ale my jsme ta ověřená a certifikovaná, my pracujeme s tím, co nám operátoři poskytnou, a my neovlivníme&#8230;&#8220; Fajn, strhávám dva body. Jeden za neschopnost nabídnout levný tarif, druhý za ty pindy.

Kul jsem železo, dokud bylo žhavé. &#8222;Poslyšte, a co ta neveřejná nabídka? Váš ředitel povídal, že máte nějaké neveřejné nabídky, a proto že chcete telefonní číslo, protože je na web napsat nemůžete&#8230;&#8220;

A tak jsem se dozvěděl, že **neveřejná nabídka <a href="https://www.anrdoezrs.net/jc102nmvsmu9CJHAIHF9BBJCBDHC" target="_top" onmouseover="window.status='https://tarifomat.cz';return true;" onmouseout="window.status=' ';return true;">Tarifomatu</a> je pouze při přechodu na tarif O2**. Ještě jsem se ujistil: &#8222;Takže při přechodu k T-Mobile&#8230;?&#8220; Ne. Ani k Vodafonu. Je to pouze při přechodu (ne pro nové zákazníky) od jiného operátora k O2. _(Prodávám jak jsem koupil od volajícího z <a href="https://www.anrdoezrs.net/jc102nmvsmu9CJHAIHF9BBJCBDHC" target="_top" onmouseover="window.status='https://tarifomat.cz';return true;" onmouseout="window.status=' ';return true;">Tarifomatu</a>, a bylo to cca před dvěma týdny&#8230; Po podrobnostech jsem se nepídil.)_

Taková neveřejná nabídka (vlastně už veřejná, oops!) mě opravdu pobavila. Kolikpak bodů strhnout? 😉