---
id: 983
title: 'Stoprocentně úspěšný den&#8230;'
date: 2010-05-29T17:54:00+01:00
author: Martin Malý
layout: post
guid: https://misantrop.info/stoprocentne-uspesny-den/
permalink: /stoprocentne-uspesny-den/
posterous_869f584d59a8506ee6c71421743d2e0f_post_id:
  - "19438113"
posterous_869f584d59a8506ee6c71421743d2e0f_permalink:
  - https://adent.posterous.com/stoprocentne-uspesny-den
mashsb_timestamp:
  - "1574982969"
mashsb_shares:
  - "0"
mashsb_jsonshares:
  - '{"total":0,"error":"","facebook_shares":0,"twitter":0}'
categories:
  - Nezařazené
---
Ve 13:59 bych si na pravici nevsadil ani pětník.

Ve 14:01 mi spadla čelist: SC&C predikovala 20 % pro ČSSD, 20 pro ODS, 17 pro TOP09, komunisti a John po 11&#8230; Ne, ta čísla musí být zatížena obrovskou chybou&#8230;! Bohuslav Sobotka věří, že ČSSD dosáhne třiceti procent, i předvolební průzkumy hovořily stejně.

Ve 14:30 ukazovaly první součty, že pravdu bude mít Sobotka.

Po třech hodinách měli statistici nadpoloviční většinu hlasů sečtenou. Velké obvody, města apod. výsledky poměrně podstatně posunuly. 

V šest večer měla ČSSD 22 %, ODS 20, Top 17, komunisti přes 11, John těsně pod 11. Zelení zůstali mimo a Liška rezignoval. Zemanovci zůstali mimo a Zeman rezignoval. KDU-ČSL se do Parlamentu nedostala a Svoboda rezignoval.

Příznivci Svobodných byli před volbami velmi hlasití a hluční, ve dvě hodiny komentovali exit poll jako &#8222;epic fail&#8220;, a nakonec se ukázalo, že Svobodní mají ještě míň než piráti.

Voliči preferenčními hlasy vyšoupli Langera a prý i lidovce &#8222;menšího než malé množství&#8220; Severu.

John deklaruje, že Věci veřejné směřují doprava a že koalice s ČSSD nepřichází v úvahu, protože by byla podporována komunisty.

V půl sedmé se objevily zprávy, že rezignoval Paroubek. Jaroslav Tvrdík to popřel. To vypadalo nadějně.

Po sedmé se v televizi objevil David Rath a důrazně popřel, že by Paroubek rezignoval. Prý na grémiu o něčem takovém nepadlo ani slovo. Když to dementoval i Rath, vypadalo to ještě nadějněji.

Po půl osmé vystoupil Paroubek s &#8211; na jeho poměry &#8211; neobyčejně poraženeckým projevem. Podivil se, čím to je, že výsledky byly o tolik jiné než předvolební průzkumy. Na konci oznámil, že do deseti dnů rezignuje.

Tak si to shrňme: Zelení mizí, lidovci mizí, komunisti až čtvrtí, Paroubek rezignuje, případná středopravá koalice by měla v Parlamentu okolo 118 křesel&#8230; Vláda byla předběžně nazvána <span style="font-family: mceinline;"><em>vládou rozpočtové kázně</em>. </span>

Čekal jsem, že dvacet let po Listopadu bude nějaká poměrně razantní změna&#8230; ale [tohle](https://volby.cz/pls/ps2010/ps2?xjazyk=CZ)? Ani ve snu! Během šesti hodin se očekávaný debakl proměnil v opatrnou naději. Tyhle volby byly skvělé! Dramatické, samý zvrat a na konci takový výsledek&#8230;<span style="font-family: mceinline;"><br /></span>