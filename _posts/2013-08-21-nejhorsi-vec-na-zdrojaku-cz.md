---
id: 1415
title: Nejhorší věc na Zdrojáku(.cz)
date: 2013-08-21T09:51:38+01:00
author: Martin Malý
layout: post
guid: http://www.misantrop.info/?p=1415
permalink: /nejhorsi-vec-na-zdrojaku-cz/
mashsb_timestamp:
  - "1572289336"
mashsb_shares:
  - "0"
mashsb_jsonshares:
  - '{"total":0,"error":"","twitter":0,"facebook_shares":0}'
image: /wp-content/uploads/2013/08/studying-medicine-107060-m.jpg
categories:
  - Nezařazené
---
Občas přijde zoufalství z nečekané strany&#8230;

<!--more-->

Když</a> jsem dělal Zdroják, musel jsem z titulu své práce číst spoustu zahraničních webů, sledovat novinky, hledat trendy a psát o technologiích, co se jeví jako zajímavé. Třeba HTML5 nebo Node.js. To, že velmi často komentátoři zcela jasnozřivě odhalili, že jde o přehypovaný nesmysl, po kterém za půl roku nikdo ani nevzdechne (postupně např. jQuery, CoffeeScript, ostatně i HTML5 a Node), to už patří ke koloritu podobných diskusí. Ale to není ten problém, co by mě pálil.

Během těch dvou a půl let jsem napsal desítky článků o lecčems z oboru, a články na Zdrojáku stále visí. Což je v pořádku, informace v nich jsou pořád užitečné. Ale stala se s těmi články jiná věc.

Odbočím: Alarich ve své knize vypráví o profesorovi medicíny (snad Thomayer to byl), který zkoušel studenta. Student mu o interně vykládal prapodivné věci, až ho velký R. E. Jamot u nějaké odpovědi zastavil a říkal: &#8222;Počkejte, kde jste na tohle přišel?&#8220; &#8211; &#8222;No, četl jsem to v jedné knize!&#8220; trval si na svém student. &#8222;V jaké?&#8220; &#8211; &#8222;V takové velké&#8230;. s modrým přebalem&#8230;&#8220; &#8211; &#8222;Tak tu jsem napsal já,&#8220; odtušil Thomayer, &#8222;a v ní nic takového není! Chlape! Vy nejen že mi tu říkáte bludy, vy tvrdíte, že je říkám já! A že je dokonce i šířím tiskem! Ven!&#8220;

Ze Zdrojáku jsem už nějakou dobu pryč, takže si mě lidé už nespojují tak bezprostředně s těmi články. V poslední době se mi párkrát stalo, že jsem vedl s různými lidmi debatu na odborné téma, a dotyčný mi tvrdil nějaké podivnosti. &#8222;No počkej, to tak není&#8230;&#8220; &#8211; &#8222;Je, v tom článku, co jsem četl, to tak psali!&#8220; &#8211; &#8222;V jakém článku?&#8220; &#8211; &#8222;No, v tomhle&#8230;&#8220; A ťuk ťuk ťuk, klik &#8211; na monitoru nabíhá Zdroják.cz, po pár větách mi je text povědomý&#8230; &#8222;Aha,&#8220; povídám. &#8222;V tom článku ale nic takového není!&#8220; &#8211; &#8222;Je to tam, počkej, najdu ti to tam!&#8220; Následuje hledání, zjištění, že to tam opravdu není, že ta formulace zní jinak, že se dotyčnému spojily třeba dvě informace dohromady&#8230; _Nejen že tvrdíte, že to říkám, ale i že to šířím tiskem!_

Nevěřili byste, jak zvláštní pocit to je, když někdo v diskusi požívá jako protiargument váš vlastní článek, takže víte, že ho špatně pochopil. Přemýšlíte, jestli jste to tehdy blbě formulovali, s odstupem přemýšlíte, jak se mohlo stát, že to dotyčný nepochopil, přehlédl, spletl&#8230; a pak zjistíte, že to tak prostě je, a že se to stává všem. Všichni čas od času nepochopíme, spleteme, přehlédneme&#8230; (_Jen komentátoři na Zdrojáku ne, ti se nikdy nepřeklepli, neupsali, nespletli&#8230;_) Ale přesto, je to zvláštní pocit, když někdo argumentuje v diskusi vaším článkem coby tím &#8222;autoritativním zdrojem&#8220;.

A možná jsem divný, ale je mi to nepříjemné. Nic s tím nenadělám, je to tak, je dobře, že lidem ty články slouží, takže vlastně OK, ale aspoň jsem si postěžoval.