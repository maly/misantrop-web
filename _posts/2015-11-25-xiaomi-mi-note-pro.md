---
id: 2529
title: Xiaomi Mi Note Pro
date: 2015-11-25T13:29:30+01:00
author: Martin Malý
layout: post
guid: https://misantrop.eu/?p=2529
permalink: /xiaomi-mi-note-pro/
mashsb_timestamp:
  - "1546371089"
mashsb_shares:
  - "0"
mashsb_jsonshares:
  - '{"total":0,"error":"","facebook_shares":0,"twitter":0}'
image: /wp-content/uploads/2015/11/Xiaomi_Mi_Note_Pro.jpg
categories:
  - Nezařazené
tags:
  - Android
  - Mi Note Pro
  - mobilní telefon
  - Xiaomi
---
K [náramku Mi Band](https://misantrop.eu/miband/) se, bohužel, moje BlackBerry Z30 nepřipojí. Takže co s tím? Sáhnul jsem po telefonu od stejného výrobce, po jeho de facto vlajkové lodi Mi Note Pro. Jak se mi s ní funguje?

<!--more-->

Jestli jsem měl překonat podvědomou averzi k čínským telefonům (&#8222;levný a nekvalitně zpracovaný ohavný plasťák&#8220;, to přeci &#8222;všichni vědí&#8220;), tak jsem si asi nemohl vybrat líp.

[Xiaomi Mi Note Pro](https://xiaomimobile.cz/106-xiaomi-mi-note-pro.html#/barva-bílá/paměť-mi_note_pro) je největší smartfon, jaký jsem kdy měl. Obrovský displej s úhlopříčkou 5,7&#8243; (rozlišení 2K) určuje rozměry celého telefonu, a ten už mi v kapse nenechává moc prostoru pro cokoli jiného. Na druhou stranu je jeho tloušťka pouhých 7 milimetrů. Přední i zadní strana jsou kryté zakřiveným sklem, po obvodu je &#8222;zlatá&#8220; lišta a obvyklá bižuterie: tlačítka na zesílení a zeslabení, tlačítko zapínání, konektor pro sluchátka, MicroUSB pro připojení k PC a pro napájení, mikrofon a slot pro dvě SIM. Ano, telefon je připraven pro dvě SIM karty, jedna je microSIM, druhá nanoSIM. Pokud přecházíte z jiného telefonu, můžete si vybrat, který slot vám &#8222;padne&#8220;, a karta bude brána jako jediná. Pokud použijete obě, bude telefon fungovat jako dualSIM. Tuhle funkci jsem ale netestoval.

Po prvním zapnutí a nastavení jsem trošku trpěl. Jak jsem psal &#8211; jsem zvyklý na BlackBerry a až když BB10 opustíte, tak zjistíte, jaká spousta skvělých nápadů je skryta v jeho UI a jak jednoduché a přirozené je jeho ovládání. S Miui, jak se jmenuje OS u telefonů Xiaomi, jsem lehce bojoval. Uvnitř je sice Android 4.4 a navenek to vypadá a funguje taky jako Android, ale upřímně: Android versus BB10?

Tak jsem telefon odložil s tím, že ho budu používat jen pro komunikaci s [náramkem](https://misantrop.eu/miband/). Ale co čert nechtěl, za dva dny se mi na BlackBerry odporoučela dotyková vrstva na displeji a telefon začal předvádět nějaké divné ošklivé věci, jako že si třeba sám vytáčel kontakty, označoval soubory a spouštěl aplikace&#8230; Tak jsem, chca nechca, zaklel, přehodil SIMku do Mi Note Pro, a snažil se sžít.

První, co mě překvapilo, bylo, že tlačítko, co vypadá jako &#8222;menu&#8220;, nevyvolává menu. Vyvolá seznam spuštěných aplikací. Druhé překvapení: není nikde taková ta složka &#8222;Aplikace&#8220;. Všechny aplikace jsou vždy na ploše. Ale to jsou detaily, co člověk po čase zjistí.

Další výhrady, co mám k používání, jdou spíš na vrub Androidu jako takovému, než Miui či telefonu. Třeba klávesnice, která buď doplňuje tam, kde nemá, nebo se náhodně přepíná na jinou&#8230; Nebo to, že příchozí zprávy jsou na různých místech (ano, Hub z BlackBerry je naprosto skvělá věc, o které si uvědomíte, jak moc je skvělá, až když o ni přijdete).

Samotnému telefonu bych vytknul jen jednu jedinou věc, totiž ořezaná pásma na LTE (pouze 1800/2600). Mimo velká města se vám snadno stane, že místo LTE máte &#8222;Leda Tak Edge&#8220; (tam, kde je pokrytí na frekvencích 800/900). Podle neoficiálních zpráv lze prý tyto frekvence &#8222;odemknout&#8220;, ale jak jsem se tak díval, tak tím vznikne extrémně nestabilní tamagoči.

_Pro milovníky hulánovských recenzí dodám, že telefon má osmijádrový 64bitový procesor, 4GB RAM a 16GB úložiště, tedy dohromady 8 + 64 + 4 + 16 = 92, tedy je o 34 % lepší než aktuálně oblibovaný telefon Radka Hulána, což znamená, že je asi tak o 2,8 generace napřed._

Celkový dojem se skládá z několika faktorů. Zaprvé: Systém. Android. To je asi tak 70 % dojmu. Nad ním nadstavba Miui. Mě nijak neurážela a nepřipadala mi nijak omezující. Pokud vám Android vyhovuje, bude vám asi vyhovovat i Miui.

A druhá část, která spoluutváří výsledný dojem, je celkové zpracování a design. Tady musím sebekriticky přiznat, že se nekoná ani kousek plastu, nikde nic nevrže, nikde nic neodpadává ani nepřečuhuje a telefon v ruce sedí naprosto perfektně. Za 16 tisíc, což je aktuální cena v české distribuci, získáte opravdu solidní highendový telefon, na kterém jediné, co neznalého zaujme a překvapí, bude nezvyklé logo, nepodobné nápisu Samsung či LG&#8230;

(Díky [Xiaomimobile.cz](https://xiaomimobile.cz/) za možnost vyzkoušet si telefon i náramek)