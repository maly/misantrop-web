---
id: 2337
title: Kity
date: 2015-08-03T07:00:56+01:00
author: Martin Malý
layout: post
guid: https://misantrop.eu/?p=2337
permalink: /kity/
dsq_thread_id:
  - "3995602904"
mashsb_timestamp:
  - "1552550771"
mashsb_shares:
  - "0"
mashsb_jsonshares:
  - '{"total":0,"error":"","facebook_shares":0,"twitter":0}'
image: /wp-content/uploads/2015/08/hellokitty.jpg
categories:
  - Nezařazené
tags:
  - elektronika
  - kniha
---
Helou&#8230; Kity! Už připravuju sestavu. Předobjednávky od září 😉

<!--more-->

Můj záměr [naučit vás elektronicky](https://misantrop.eu/naucim-vas-mluvit-elektronicky/) znáte. Skvěle na něj reagovali i další lidé, kteří nabídli pomoc s tím či oním, takže se to celé hezky rozbíhá, a já se snažím vymýšlet, co bych si na vás vymyslel.

Musí to být zajímavé, musí to být z nových součástek, snadno k sehnání, pokud možno postavitelné bez pálení prstů pájkou (to až ve druhém dílu), a tak je jen logické, že k tomu chci nabídnout rovnou i hotový kit (ne ke každé knížce, ale nějaký omezený počet, protože to je záležitost, řekněme, v ceně té knihy, takže by knížka stála dvojnásobek). Ostatně reakce lidí, s nimiž jsem o koncepci mluvil, byla jednoznačná: _&#8222;Jé, hele, to bych si rád přečetl. Akorát tam musí být napsáno, co si mám koupit&#8230;&#8220; &#8211; &#8222;No a nechtěl bys k tomu rovnou takovou základní sadu, kde by sis vyzkoušel všechno, co je v knížce?&#8220; &#8211; &#8222;No tak to je skvělý! Budu potřebovat jen pájku, ne?&#8220; &#8211; &#8222;Ani tu pájku ne&#8230;&#8220; &#8211; &#8222;No tak to je sen!&#8220;_

No a já teď sedím nad katalogy dodavatelů a objednávám vzorky. Tu čidlo, támhle displej, onde klávesnici, ještě jinde wifi modul&#8230; Těším se na to jak malý kluk.

&#8212;

Totiž, já nevím, jak jste to měli jako malí kluci a malé holky vy, ale já sedával ve sklepě a&#8230;

Moment, nedrželi mě tam. Já tam chodil rád, protože tam byl starý gramofon Telefunken a já chodil poslouchat desky z 30. let.

Pojďme si tu atmosféru udělat, jo? Pusťte si tohle &#8211; bohužel, nenašel jsem českou verzi (a tu Matuškovu jsem, pochopitelně, neposlouchal).



Sedíte si na starém koberci, kolem voní dřevo a kalafuna, máte v jedné ruce drát, v druhé pájku a pájíte &#8222;hrozně složitý obvod&#8220;. _Hele, tady tudy poteče proud, semhle, tady se rozdělí, půjde sem a sem, tady je baterka, ta to zesílí&#8230; &#8211; A co to bude, Martínku? &#8211; No přeci vysílačka, babi! Jako mají v rozhlase, Vinohradská 12!_

Vysílačka mě pustila někdy v pěti letech. Pak začala éra &#8222;počítačů&#8220;. _Co děláš v tom sklepě? &#8211; Vymýšlím počítač!_ Ze dřeva, zinkového plechu, hřebíků, Dentakrylu, tří žárovek, drátu, přerušovače z auta a transformátoru od vláčků.

V deseti letech už jsem věděl, že to žárovky a dráty nedají. Chodil jsem do knihovny a hltal jsem stohy naučných knížek a časopisů. Od Šolima až po Amatérská rádia. Každý týden byl plný skvělého dobrodružství poznávání &#8211; tedy z těch knížek. Ne ve škole. Do školy jsem ty knížky nosit nesměl, tak jsem si je četl aspoň v noci, pod peřinou, s baterkou, a těšil jsem se, až si to všechno jednou postavím. Jednou, až budu mít ty součástky&#8230; Byly to takové moje Verneovky. Fantastické nápady, a s nimi neskutečná radost z poznávání, z objevování&#8230;

Znáte ji taky?

A tu radost, jak objednáváte komponenty a už si představujete, co s nimi za ty dva týdny postavíte!

Ne, to nemůže být práce. Kolega Pepa nemá radost z toho, že mu dorazí sto procesorů, protože pro něj to je matroš na oživení stovky desek. Práce. Ne radost, ne těšení. (To jen někdy, na novinky.) Ale koupit displej a těšit se na to, co z něj postavím, to je úplně něco jiného&#8230;

Tohle těšení mi voní kalafunou, dřevem a tou neidentifikovatelnou vůní, co má stará elektronika.