---
id: 2451
title: Twisto
date: 2015-09-08T08:52:02+01:00
author: Martin Malý
layout: post
guid: https://misantrop.eu/?p=2451
permalink: /twisto/
mashsb_timestamp:
  - "1575532858"
mashsb_shares:
  - "2"
mashsb_jsonshares:
  - '{"total":2,"error":"","twitter":2,"facebook_shares":0}'
image: /wp-content/uploads/2015/09/credit-card-1474335.jpg
categories:
  - Nezařazené
tags:
  - kreditka
  - Peníze
---
Ptají se mě sugestivně z Twisto.cz &#8211; že je trápí otázka, proč jsem si účet nezaložil. Dokonce i dotazníček k tomu poslali. Tak jo, helejte, možná bude fajn to napsat veřejně.

<!--more-->

[Twisto](https://twisto.cz) je v podstatě způsob placení a la kreditka. Tedy nakupujete až do určité výše (5000 Kč, jestli jsem dobře koukal) v různých obchodech, a zaplatíte to celé najednou. Princip kreditky, jen bez té plastové kartičky. Zaujalo mě to, a tak jsem chtěl vědět víc. Pak to spustili, a já se dozvěděl, že za transakci (=nákup) zaplatíte 19 nebo 29 Kč poplatků, podle sortimentu (za jídlo 19, za ostatní 29). Mno. Když se podívám na běžný nákup, třeba na Dáme jídlo, tak jsou tak okolo 300 Kč (dvě jídla + doprava). 19 Kč je kolik procent z 300? Jestli dobře počítám, tak 6,3%

Hm. Když zaplatím kartou, stojí mě to kolik? Inu, nic &#8211; respektive [si to rozpustí prodejce do cen](https://misantrop.eu/nesetrime/).

Obchody, které implementují Twisto, zároveň nabízejí i platbu kartou. Takže přidaná hodnota pro člověka, co má kreditku a umí ji použít, je nulová. Respektive záporná.

Nechal jsem to být, až dneska mi ten srdceryvný mail připomněl, že jsem na ně před časem koukal a nelíbilo se mi to. Ale v tom mailu byl i odkaz na dotazník, ze kterého jsem pochopil, pro koho že Twisto je&#8230;

Druhá otázka: **Půjčili jste si někdy peníze před výplatou, abyste vyšli?**

Třetí otázka: **Pokud ano, kolik si do výplaty půjčujete?** (Všimněte si, už ne &#8222;někdy&#8220;, ale implicitní &#8222;obvykle&#8220;&#8230;)

Pátá otázka: **Jak by se Vám líbila možnost celý měsíc nakupovat a zaplatit najednou až po výplatě?**

Takže tady je cílová skupina: Lidi, co před výplatou nemají na nákupy, tak ocení, že mohou nakoupit a zaplatit to až po výplatě, i když je to bude stát mnohem víc, než ta blbá karta. OK, to dává smysl, takových lidí je v populaci dost.

Ale já to nejsem.

Tolik tedy k otázce, proč jsem si účet nezaložil. Nejsem cílová skupina, je to drahé a nepřináší to pro mne žádný benefit.