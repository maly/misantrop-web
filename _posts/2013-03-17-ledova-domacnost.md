---
id: 1180
title: LEDová domácnost
date: 2013-03-17T11:48:28+01:00
author: Martin Malý
layout: post
guid: https://misantrop.info/?p=1180
permalink: /ledova-domacnost/
dsq_thread_id:
  - "1144014062"
mashsb_timestamp:
  - "1576062710"
mashsb_shares:
  - "0"
mashsb_jsonshares:
  - '{"total":0,"error":"","facebook_shares":0,"twitter":0}'
image: /wp-content/uploads/2013/03/incandescent-72139_640.jpg
categories:
  - Nezařazené
---
Ale vážně: ty takzvané &#8222;úsporné žárovky&#8220;, co jsou ve skutečnosti ublikané výbojky, nemůžu vystát! Sice mizerně svítěj, zato skoro nic nevydržej&#8230; Takže když letěla do škatule s elektroodpadem šestá &#8222;vysoce úsporná eko blabla&#8220; zkroucenina, bouchl jsem do stolu a zařval: Dost!

<!--more-->

Přeci nejsem blázen, abych v lustru během dvou let protočil šest &#8222;úsporných žárovek&#8220;. Těch nejvýkonnějších, samozřejmě. Předtím v něm byly dvě 75W žárovky, a světla bylo, jejda! To si člověk mohl třeba i číst! Pak tam šly nekřesťansky drahé úsporné (CHA!) výbojky, které prý měly &#8222;světelný tok odpovídající 100W žárovce&#8220;. Čímž začala u nás doma doba šera a přízračna&#8230;

Nemůžu si pomoct, ale světlo &#8222;úsporné žárovky&#8220; mi vadí. Kdybych byl básník, nazvu ho &#8222;ochablým&#8220;. Jako by se odmítalo odrážet od papíru. Pak brejlím do knihy, celé to je zažloutlé, nekontrastní, bolí mě z toho za chvíli oči&#8230; Jako by člověk měl v lustru přilepené svíčky, asi takový komfort to je.

Navíc co půl roku jedna z nich odešla.

Nakonec jsem koupil dvě LEDkové. S nižším příkonem, samozřejmě, než má ta &#8222;úsporná&#8220;. Zašrouboval jsem jednu, rozsvítil &#8211; a v pokoji bylo světlo! Zašrouboval jsem i druhou, a žena hulákala, že si připadá jak u výslechu, že to je strašně moc atd. (ale nakonec si zvykla). Ale lidi! Ta pohoda! Najednou vidíte na všechno! Na knížku. Na malinkatá písmenka na konci smlouvy. Vidíte na jídlo, vidíte psovi na klíště, když mu ho taháte, zkrátka &#8211; vidíte! Za cenu zhruba dvojnásobnou proti &#8222;úsporkám&#8220;, ovšem s životností nesrovnatelně vyšší.

Už tehdy jsem pojal plán vybavit LEDkama celou domácnost. Jenže pak nebyla příležitost, šetrná žena prohlašovala, že &#8222;není potřeba kupovat nic nového&#8220;, tak jsme to dva roky vydrželi jen s těmi LEDkami v lustru. Ale pak začaly odcházet malé žárovky v lampičce. (Samozřejmě, úsporné&#8230;) Když žena svítila už jen na jednu, brejlila při tom do směrnic a tvrdila, že &#8222;jí to stačí, že vidí&#8220;, tak jsem se rozhoupal. Poslední impuls mi dodala reklama na Facebooku (ano!) na levné LED žárovky. No co, koupím tři, vyzkouším, to mě nezabije, řekl jsem si&#8230;

Koupil jsem tři, nezabilo mě to, a když žena rozsvítila lampičku, tak ani nebrblala &#8211; jako jo, dělat frajerku, že &#8222;mi to jedno stačí&#8220;, to jde, ale když si pak člověk pustí opravdu dostatek světla, tak už nikdy neřekne &#8222;hele, dej to pryč a vrať mi tam tu jednu šantánovou lucerničku, co sice žere víc proudu, ale zato nesvítí!&#8220;

Příjemně mě překvapilo, že mi pan majitel druhý den po objednávce volal, poděkoval, zeptal se, jestli mám chviličku, a pak mi vysvětlil, jak se to s LEDkovými žárovkami má, že poruchy se nejčastěji objevují hned na začátku (špatně připájená LEDka apod.), a v takovém případě že mu mám poslat žárovku zpátky, on ji promptně vymění&#8230; Což bylo fajn.

A spokojený zákazník se vrací. Další LEDka putovala do mojí lampičky, tři do lustru v hale, sedm LEDek do bodových reflektorů nad kuchyňskou linkou, no a včerejší přírustek jsou dva LED reflektory, co nahradily zářivky v kuchyni. (Po deseti letech, kdy je člověk zvyklý přijít do kuchyně, rozsvítit a tři sekundy jít potmě, než se zářivky za mohutných zvukových efektů rozsvítí, je to docela šok&#8230;)

Zbývá už jen koupelna (ale tam jsou nějaké extra halogeny), ložnice a schody. Až zas bude vhodná příležitost, tak do toho půjdu.

PS: Jelikož jsem spokojený, tak předám referenci dál &#8211; tady je ten [obchod s LED žárovkama](https://www.led-zarovky-cz.cz/), kde nakupuju.