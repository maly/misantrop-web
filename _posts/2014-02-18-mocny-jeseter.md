---
id: 1923
title: Mocný jeseter!
date: 2014-02-18T19:56:21+01:00
author: Martin Malý
layout: post
guid: https://misantrop.info/?p=1923
permalink: /mocny-jeseter/
mashsb_timestamp:
  - "1566565159"
mashsb_shares:
  - "6"
mashsb_jsonshares:
  - '{"total":6,"error":"","twitter":6,"facebook_shares":0}'
image: /wp-content/uploads/2014/02/800px-Sturgeon.jpg
categories:
  - Nezařazené
---
Megazaklínadlo jak noha&#8230; Něco jako [zločinná vydra kapitalismu](https://misantrop.info/zlocinna-vydra-kapitalismu/ "Zločinná vydra kapitalismu"), ale mnohem děsivější.

<!--more-->

Některé věty jsou jako mohutné kletby či zaklínadla, a kdo je slyší, ten na místě strne, ohromen velikostí proneseného.

Tak se jednou projevil i chlapík, kterému budu říkat třeba Michal. Michal je normální mladý muž, který má ale drobnou řečovou vadu, trošku ráčkuje a tak, a snad proto moc nemluví. Je společenský, to ano, ale spíš s partou tak jako potichu sedí, do hovorů se nezapojuje&#8230; Ale jinak je to milý chlapík a jeho kamarádi to vědí, a vědí i že si jej mohou trošku dobírat a on se nenaštve.

No a jednou takhle sedí s tou partou v hospodě, popíjí se, klábosí, a kamarádi si Michala jako vždycky dobromyslně dobírají. Michal to všechno mlčky snášel, ale bylo vidět, že mu to ten den nebylo moc po chuti. Nakonec vstal a velikým hlasem zvolal:

> &#8222;MOCNÝ JESETER!&#8220;

<span style="line-height: 1.5em;">Společnost strnula. Taky aby ne &#8211; </span><em style="line-height: 1.5em;">mocný jeseter</em><span style="line-height: 1.5em;">, to zavání nějakým animalismem, přírodním zaříkáváním, Lesní duch a spol. Jo, pánové a dámy, s temnými silami není radno si zahrávat. Co když je proklel? Vždyť to škádlení nemysleli nijak zle! A on na ně vytáhne nějaké šamanské zlé kouzlo&#8230; Mocný jeseter, Slavná Nemesis, bič boží&#8230;</span>

Chvilku se jim to honilo hlavou, až pak ten nejdůvtipnější pochopil: Michal nepoužil žádné mohutné přírodní kletby. Ve skutečnosti totiž říkal &#8222;_Moc mě neserte!_&#8220; Ale s tou vadou řeči&#8230;

Každopádně uznejte sami &#8211; není to krásné zaklení?

&#8212;

(Tenhle příběh mi vyprávěl Petr Kočí poté, co jsem ho v kanceláři pozdravil &#8222;Ahoj Petře&#8220;, ale on slyšel &#8222;Ahoj! Tetřev!&#8220; Inu, hlušec!)

Nejhorší je, že si tu scénku představuju podobně tomu, co vyprávěl <a dir="ltr" href="https://www.facebook.com/jhavlicek" target="_blank" data-hovercard="/ajax/hovercard/hovercard.php?id=1384950087&extragetparams=%7B%22hc_location%22%3A%22ufi%22%7D" data-reactid=".oe.1:3:1:$comment10151970014157496_29458077:0.0.$right.0.$left.0.0.0:$comment-body.0.$range0:0">Jan Havlicek</a> o tramvaji na nástupišti u Národního divadla. Totiž to bylo tak:

Bylo to už před mnoha lety. Byl večer a na nástupišti stál osamocený Mistr Radovan Lukavský. Asi měl po vystoupení a teď čekal na tramvaj. Přijela tramvaj &#8211; ale nikoli ta klasická, ale tehdejší horká novinka, totiž ten model, u které je vedle dveří tlačítko pro otevření. Což ovšem mistr netušil, takže stál před zavřenými dveřmi a nic se nedělo. Po chvíli, hodné velebného kmeta, zdvihnul Mistr Lukavský ruce v dramatickém gestu a svým hlubokým školeným hlasem mocně zvolal: &#8222;OTEVŘETE DVÉŘE!&#8220; _Něco jako Gandalf před bránou do Morie, jen ta hůl chyběla._ Ale ani na ta slova se dveře neotevřely a poté, co do nich Mistr asi dvakrát kopl, tramvaj konečně odjela, zanechávajíc za sebou nazlobeného Mistra, který jí hrozil a sonorním hlasem volal: &#8222;LUMPOVÉ!&#8220;