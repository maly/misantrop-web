---
id: 2287
title: DVTV
date: 2015-05-31T20:20:02+01:00
author: Martin Malý
layout: post
guid: https://misantrop.info/?p=2287
permalink: /dvtv/
mashsb_timestamp:
  - "1547738859"
mashsb_shares:
  - "25"
mashsb_jsonshares:
  - '{"total":25,"error":"","twitter":25,"facebook_shares":0}'
image: /wp-content/uploads/2015/05/counting-money-710064-m.jpg
categories:
  - Nezařazené
tags:
  - Crowdfunding
  - DVTV
---
DVTV na Startovači [vybírá](https://www.startovac.cz/projekty/dvtv) na &#8222;_internetovou televizi veřejné služby._&#8220; Viz například [Médiář](https://www.mediar.cz/dvtv-vybira-na-webovou-televizi-verejne-sluzby/). IMHO tam má dvě nešťastné věci.

<!--more-->

Upřímně doufám, že tenhle podtitul je jen nějaká hyperbolická novinářská zkratka, ovšem nešťastně zvolená. Jak D, tak V mají zkušenosti s médii veřejné služby (ostatně zbytek týmu taky) a jistě dobře vědí, jak je definováno médium veřejné služby a jaké parametry musí naplňovat. Například veřejnou kontrolu, nebo vznik &#8222;ze zákona&#8220; a další věci. Beru to tedy jen jako reklamní nálepku, něco jako Motoinvestí &#8222;_třetí vlnu privatizace_&#8220; (kde _drobní akcionáři plakali_, jestli si pamatujete).

Ale přeci jen v tom něco čtu: DVTV mají dojem, že jejich produkce naplňuje niku, která je obsazena nekvalitně, neúplně, nevhodně, a zároveň mají dojem, že by lidi měly zajímat ty věci, o kterých oni točí. To se stává lidem z médií často, že mají takový dojem, tedy že to, co přinášejí oni, patří do základní výbavy poučeného občana. Jenže tohle přesvědčení často narazí na trh, kde se ukáže, že občan na takovéhle věci kašle, že mu stačí, když si na Nově počechrá nervy s [bábou pod kořenem](https://www.youtube.com/watch?v=iKso4buDWH8) a na konci zpráv Borhyová ukáže bobra. A pak vznikají ty pláče, že zrovna to naše, co nás baví, je přeci veřejný zájem a veřejná služba a lidi by to měli sledovat a stát by to měl zaplatit. Není a neměl. Jděte s tím _na trh!_

Takže je fajn udělat si crowdfundingovou kampaň na to, co nás baví a o čem si myslíme, že je důležité. To je férový přístup, tomu tleskám. Neskuhrat, že by tamti a tihle měli nastavit penězovod veřejných peněz, protože &#8222;je ve veřejném zájmu, aby se veřejnost dozvěděla to, co jí my chceme říct, protože to je _fakt důležité._&#8220; Ale udělat si kampaň a jet za vybrané je přeci přesný opak &#8222;média veřejné služby!&#8220;

Tolik k vhodnosti zvoleného motta. A dál?

Řeknu to takhle: Za DVTV stojí Economia. Je zatím AFAIK výhradní odběratel jejich obsahu a ačkoli je DVTV samostatný subjekt, tak jeho spojení s Economií je velmi těsné.

Takže při pohledu zvenčí to vypadá, že DVTV dodává výhradně Economii, a teď dělá crowdfundingovou kampaň na vylepšení právě toho obsahu, který dodává Economii!

Tedy &#8222;_lidi, přispějte nám na kvalitnější obsah, který pak prodáme Economii, a tam se na něj můžete podívat&#8230; Je to na stránkách Aktuálně, to je takový moc milý server s reklamou, co [nikam neodkazuje](https://misantrop.info/online-media-a-odkazy-kapitola-68/), co [má okolo sebe linkfarmu z blogů](https://www.pooh.cz/pooh/a.asp?a=2018301) a vůbec&#8230;_&#8220;

To by bylo jako kdyby Miloš Čermák dělal sbírku na knížku povídek (což dělal&#8230;), které by pak vycházely výhradně v Ekonomu.

Okej. Přispěju vám rád na vlastní distribuční kanál. Ne na obsah, který budete prodávat Economii. Ten by měla zaplatit Economia a ne lidová sbírka, nemyslíte?

Jak to pragmaticky shrnul jeden můj známý: &#8222;Veselovskýmu ve veřejné sbírce přispěju, i kdyby řekl, že to chce na novou motorku. Ale nechce se mi lepit díry v obchodním rozpočtu Centra a platit za něco, co by měli zaplatit oni.&#8220;

(Disclaimer: Pro Economii jsem pracoval v době, kdy DVTV vznikala. Na DVTV se nedívám, přesto jim držím palce, aby uspěli.)

_Foto: [Freeimages](https://www.freeimages.com/photo/710064)_