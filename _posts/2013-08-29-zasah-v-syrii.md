---
id: 1429
title: Zásah v Sýrii
date: 2013-08-29T09:14:47+01:00
author: Martin Malý
layout: post
guid: https://misantrop.info/?p=1429
permalink: /zasah-v-syrii/
dsq_thread_id:
  - "1664144192"
mashsb_timestamp:
  - "1571571728"
mashsb_shares:
  - "0"
mashsb_jsonshares:
  - '{"total":0,"error":"","twitter":0,"facebook_shares":0}'
image: /wp-content/uploads/2013/08/tank-1-1406390-m.jpg
categories:
  - Nezařazené
---
Víte, já vlastně nevím&#8230;

<!--more-->

Zásah v Sýrii musí být. Tamní režim použil chemické zbraně proti civilům.

Zásah v Sýrii nesmí být. Bůhví, jak to s chemickými zbraněmi bylo, bůhví jak to je s civilisty. V občanské válce nejsou civilisti. Navíc máme v živé paměti, jak to bylo s chemickými zbraněmi v Iráku.

Ale zásah v Sýrii musí být. Je zapotřebí, aby svět ukázal, že jsou nějaké meze, a že tohle už je za nimi. Pokud nebude takovéhle flagrantní porušení rozhodně odsouzeno a potrestáno, bude zle.

Jenže zásah v Sýrii nesmí být. Sýrie patří do jiného civilizačního okruhu, a jakýkoli, byť sebelíp vyargumentovaný, útok bude brán jako &#8222;útok Západu na arabskou zemi&#8220;, což propaganda ráda přiživí. Běžní obyvatelé rozhodně nebudou vnímat útok jako &#8222;spravedlivý zásah ve prospěch nevinných obětí&#8220;, ale jako americký útok a vměšování do vnitropolitických záležitostí.

Právě proto zásah v Sýrii musí být. Západ už dlouho hraje roli pacifisty, který zavírá oči před kdečím jen proto, že je pro něj pohodlné žít v míru. A ve světě není ten, kdo se nebrání, brán jako moudrý &#8211; je brán jako slabý.

Zásah v Sýrii nesmí být. Povede k eskalaci &#8222;studené války civilizací&#8220;, k dalším teroristickým akcím proti Západu, k dalšímu vzepjetí antiamerikanismu&#8230;

Zásah v Sýrii ale být musí. Je naděje, že ukázka síly zvýší ochotu blízkovýchodních zemí ke spolupráci.

Proto zásah v Sýrii být nesmí. Spolupráce vynucená násilím nikdy nevede k dobrému.

Zásah v Sýrii být musí. Je to podpora Izraeli, a ten je, ať se nám to líbí nebo ne, velmi důležitý.

Zásah v Sýrii být nesmí. Sýrie velmi pravděpodobně tento zásah využije jako záminku pro útok na Izrael. Útok na Izrael, podobně jako se o to pokusil Irák, je snahou překlopit konflikt z roviny občanské války do roviny &#8222;Arabské země vs Izrael&#8220;.

Zásah v Sýrii být musí. Pokud si lid přeje svržení diktátora a nastolení vlády lidu, a diktátor tohle osvobozenecké hnutí krvavě potlačuje, je na místě zasáhnout, ať je to kdekoli.

Jenže zásah v Sýrii být nesmí. Osvobozenecké hnutí velmi pravděpodobně skončí jako vláda islámských fundamentalistů, viz Írán (1979) či arabské jaro.

&#8212;

A teď si vyber! Já si dovoluju luxus nemít jednoznačný názor.

&nbsp;