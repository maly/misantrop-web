---
id: 1943
title: Kupujeme BlackBerry Z30
date: 2014-03-25T10:11:41+01:00
author: Martin Malý
layout: post
guid: https://misantrop.eu/?p=1943
permalink: /kupujeme-blackberry-z30/
mashsb_timestamp:
  - "1572284060"
mashsb_shares:
  - "2"
mashsb_jsonshares:
  - '{"total":2,"error":"","twitter":2,"facebook_shares":0}'
image: /wp-content/uploads/2014/03/bbz30.jpg
categories:
  - Nezařazené
---
Odpovědi na věčné otázky PROČ? a KDE?

<!--more-->

Proč si koupit BlackBerry Z30? Povím vám, proč jsem si ho koupil já: Protože je vylepšenou verzí [Z10, ze které jsem byl nadšený](https://misantrop.eu/prvni-kroky-s-blackberry-z10/ "První kroky s BlackBerry Z10"). Koukal jsem po Z10, ale nakonec mě přesvědčily právě ta vylepšení. Systém je stejný, aktuálně BlackBerry OS 10.2.1, pro oba telefony, ale Z30 je o něco větší, s větší baterkou, rychlejší, má USB OTG&#8230; Podrobnější srovnání si nechám do recenze, ale tady mohu napsat jedno: Z30 je totiž naprosto špičkový telefon. Jeho špičkovost není v &#8222;papírových&#8220; parametrech, ale ve spoustě drobných detailů. Něco z toho nabízejí iPhony, něco Androidy, něco WP, ale BB má mnoho příjemných věcí najednou.

Takže padlo rozhodnutí koupit Z30. Pak byla otázka kde a za kolik. Nevím jak vy, ale já kupuju tam, kde mají slušné podmínky a nízké ceny&#8230;

A tady bych s dovolením odbočil.

Před nedávnem se Martin Kasa někde rozohnil v souvislosti s jednáními ohledně Amazonu. Proč prý podporovat Amazon místo podpory domácího podnikání. Je to otázka složitá, politická, samozřejmě jsou domácí zaměstnavatelé extrémně důležití, ale byl bych opatrný v jakékoli &#8222;podpoře&#8220;. Podpora, či &#8222;ochrana&#8220;, totiž vede k tomu, že chránění podnikatelé nejsou tlačeni konkurenčním prostředím ke zlepšení a lehce stagnují.

Jako spotřebitel tak mám zcela jasno, bohužel: Nakupovat podobné zboží můžu na Amazonu, nebo u českého obchodníka. Na Amazonu to bude většinou rychleji, často i levněji (z USA rozhodně, ale tam může velkou roli hrát clo, daň a doprava. Ale při dovozu z německého Amazon.de nebudu platit clo a daň, protože EU&#8230;), a s podmínkami, o kterých se českým e-shopům nezdá. Například co se týče [reklamací](https://misantrop.eu/jak-reklamovat-u-amazonu-neplatit-znovu-clo-ani-dph). Kdo někdy zkoušel reklamovat [Kindle](https://www.amazon.de/s/?_encoding=UTF8&camp=1638&creative=19454&field-keywords=kindle%20paperwhite&linkCode=ur2&site-redirect=de&sprefix=kindl%2Celectronics%2C181&tag=kindlecat-21&url=search-alias%3Delectronics) nebo jiné zboží u Amazonu, tak mi potvrdí, že [úroveň jejich reklamací](https://misantrop.eu/vite-co-je-za-starosti-s-reklamaci-zbozi-v-cizine) je stále o světelné roky před našimi obchody. A tak se vám nestane, že budete na vyřízení reklamace čekat 20 dní, jako jsem já čekal při reklamaci SSD, ačkoli jsem byl ujištěn, že to vyřeší okamžitou výměnou, protože mají stejný typ skladem. Nebudou vás buzerovat, že jste telefon používali a v botách chodili.

Víte, chápu, že jsme menší trh a není tu tolik zákazníků, ale upřímně: opravdu menší trh a míň zákazníků znamená, že reklamace musí být nevstřícná, dodací lhůty škaredé a že zákazník musí mít dojem, že dělá prodejci milost (a ten se ještě rozčiluje, že zákazníci hlasují peněženkou).

Takže já si vybíral &#8211; buď [v ČR za ceny 12-14 tisíc](https://mobilni-telefony.heureka.cz/blackberry-z30/) (a nedělám si iluze, že ti z nižšího konce tabulky s dodacími lhůtami &#8222;do třech dnů&#8220; budou postupovat jinak, než že ho koupí v Amazonu a přeprodají), nebo přímo z německého Amazonu ([BlackBerry Z30 na Amazon.de](https://www.amazon.de/gp/product/B00GBZ4JSW/ref=as_li_tf_tl?ie=UTF8&camp=1638&creative=6742&creativeASIN=B00GBZ4JSW&linkCode=as2&tag=kindlecat-21), v barvě bílé, pokud chcete černou, přepněte si na Schwarz) za 430 EUR nový (použitý od 350 EUR, ale i tak s Amazonskými záručními podmínkami). Tedy za 11.800 Kč. Zvolil jsem Amazon, potěšilo mě, že posílají přímo do Čech, a poštovné mě stálo necelé 4 eura. Jeden večer jsem objednal, druhý den mě napínali &#8211; &#8222;zatím nic, ale dodání nejpozději do 5. dubna&#8220;. Tentýž den večer psali &#8222;Zboží odesíláme&#8220;. Ve tři ráno byl telefon v Norimberku, v sedm ráno v Praze, v jednu odpoledne jsem ho měl v práci na stole. Od objednání do dodání 39 hodin. (Doufám, že to nečte nikdo z České pošty, protože by se člověk musel ptát &#8211; no nic, nechme to&#8230;)

Takže mám Z30 levněji, rychleji, a s možností slušné reklamace&#8230; V příštím článku popíšu, jak se mi se &#8222;zet třicítkou&#8220; pracuje a žije.

PS: Pokud se přeci jen rozhodnete koupit BB v ČR, tak dejte vydělat [Shop Blackberry](https://www.shopblackberry.cz/). Jsou slušní, solidní a dělají pro BB v ČR hodně.