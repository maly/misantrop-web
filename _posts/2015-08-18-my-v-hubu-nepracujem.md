---
id: 2415
title: My v hubu nepracujem!
date: 2015-08-18T19:55:28+01:00
author: Martin Malý
layout: post
guid: https://misantrop.eu/?p=2415
permalink: /my-v-hubu-nepracujem/
mashsb_timestamp:
  - "1575143425"
mashsb_shares:
  - "0"
mashsb_jsonshares:
  - '{"total":0,"error":"","twitter":0,"facebook_shares":0}'
image: /wp-content/uploads/2014/05/gossip-girls-1-1066564-m.jpg
categories:
  - Nezařazené
tags:
  - dub
  - Hub
  - lub
  - pub
  - rub
  - sub
  - zub
---
Takovej _folouap _po tejdnu a něco.

<!--more-->

Tuhle jsem si v Hubu z nudy pročítal nástěnku a všiml jsem si některých kuriozních popisků, co o sobě lidé píší. Zasmál jsem se, vyfotil a vydal [minizápisek](https://misantrop.eu/my-pracujem-v-hubu/), jen s těmi fotkami a komentářem, poskládaným z těch popisků. Nijak jsem nehodnotil konkrétní lidi. Neznám je, nemohu hodnotit. Nehodnotil jsem jejich práci. Nevím o ní nic, takže &#8211; zase &#8211; nemůžu hodnotit. Jediné, co jsem viděl, byly ty popisky, které, a to se na mne nezlobte, jsou z jistého úhlu pohledu kuriozní a připadají mi svým způsobem zábavné. A nejen mně, ale i dalším lidem.

Rozumějte: zažil jsem éru, kdy si kdejaký webař psal na vizitky &#8222;SEO guru&#8220; a &#8222;CSS ninja&#8220; a tak. Byla taková doba, kdy to bylo populární, a jak rychle se to stalo populárním, tak rychle si z toho začali ostatní dělat legraci. Někteří guruové a ninjové to nesli těžce, jiní se zasmáli taky a ještě jiní se tak pojmenovali schválně, protože na to prostě měli koule a celej svět jim mohl&#8230; že&#8230; A po nich přišla éra koučů a motivátorů a motivačních příruček, jejíž nejsilnější vlnu zažíváme právě teď. Věrozvěsti jsou tak hezky _namotivovaní_ a _pozitivní_ a _proaktivní_, že stačí projít Barcampem a večer se vám zvedá z těch slov kyblíček.

Nojo, no. Připadá mi to legrační, tak jsem to vyfotil a zveřejnil. Však co by ne, je to veřejný prostor, ty popisky jsou veřejné, a říkal jsem si: Někteří to vezmou, jiní mávnou rukou, někoho možná nakrknu, že si dělám legraci z jeho práce a řekne si, že jsem pitomec &#8211; ale co, důležité je, že nemám v úmyslu ublížit (taky proto jsem si odpustil jedovaté komentáře), a pokud mě má někdo za pitomce, nechť si stoupne támhle do té skupiny, jestli se tam ještě vejde&#8230; _A co kdyby se takhle někdo smál tobě?_ &#8211; Jasně, račte si posloužit, když jsem spravoval sítě, tak jsem poslouchal řeči o rybaření furt, a co jako? Spoustě lidí připadá velmi humorný název _pedel_, a nepřipadá mi, že by se z toho hodnostáři nějak věšeli&#8230;

A tím by to mohlo hasnout, ale nehaslo. Dneska odpoledne mi volala slečna hostitelka (Hubovskou terminologií něco jako administrátorka), že má takovou jako věc&#8230; Že se k nim dostal můj článek, a že teda jako rozhodně nemůžou nikomu nic zakazovat a že to je veřejné a že to tam napsané je&#8230; Nechápal jsem, kam tedy míří. Prý že by se mohlo zdát, že ty lidi zesměšňuju. Z kontextu. Upozornil jsem ji, že kontext tvoří citace z té nástěnky, a znovu zopakoval, že nehodnotím práci těch lidí. Že věřím, že jsou v oboru jistě velmi šikovní, že třeba dělají skvělé věci, což jim rozhodně neberu, ale prostě takhle mi to přišlo vtipné. Jako sorry, &#8222;kouč pro více radosti&#8220; je vtipné _on so many levels_, od kostrbaté formulace po tu představu, kterou to vyvolává, ačkoli to může být v jisté situaci velmi užitečná pomoc. A buď ti lidé vědí, že se tomu někdo zvenčí může smát a jsou s tím smíření, nebo s tím smíření nejsou, a to pak ale není můj problém, to je spíš problém sebehodnocení, ne?

Slečna se v telefonu docela trápila. Že mi jako rozumí a že to chápe&#8230; Povídám: &#8222;Tak o co jde? Mám ten článek stáhnout? Mám k němu dát vysvětlení? Mám napsat, že ti lidé si sice na vizitky píšou takovéhle tituly, ale to není to nejvtipnější, nejvtipnější je, že neunesou, když se té titulatuře někdo směje?&#8220; &#8211; &#8222;No, víš&#8230;&#8220;

&#8222;Stěžoval si někdo?&#8220; povídám natvrdo.

&#8222;No&#8230; jeden člen, co vlastně na té nástěnce ani není, nám poslal odkaz na ten článek, že se mu to jako zdá nevhodné&#8230; a my jsme nad tím přemýšleli&#8230; a ačkoli máš pravdu v tom, že to uvidí každý, kdo sem přijde, a ačkoli sem může přijít kdokoli, a ačkoli ty fotky vlastně nejsou problém, tak jsme se přiklonili&#8230;&#8220;

**Update článku 19.8.2015 ve čtyři odpoledne**: _Ozval se mi člověk, který poslal ten odkaz na článek, a napsal mi: &#8222;Poslal jsem to bez jakéhokoli komentáře, protože jsem si myslel, že se tomu zasměje, stejně jako já se směju těm cedulkám, a článek mě pobavil&#8220;. Během pár minut jsme si ujasnili, jak se to celé seběhlo. Po jeho ujištění, že si rozhodně nestěžoval a nebyl pohoršen, to celé nabralo ještě větší WTF rozměr&#8230; A k tomu už žádný komentář nemám!_

<del>V tu chvíli mi to došlo. Takže ne že by si stěžoval někdo z vyfocených. K těm se to buď ani nedoneslo, nebo doneslo, ale jsou nad věcí a s pitomcem jako já se nechtějí zahazovat. Ale stěžoval si nějaký <em>spravedlivě rozhořčený</em>. Co stěžoval &#8211; kdyby si chtěl stěžovat, tak napíše mně, jestli to nechci stáhnout, a má to nějaký efekt. On to <em>poslal vejš!</em> Jako &#8222;Podívejte se na to, neměl by s tím někdo něco udělat? Neměli byste vy s ním něco udělat?&#8220;</del>

<del>Já to zopakuju, aby to zaznělo úplně přesně: Někdo, kdo je taky členem Hubu, viděl ten článek, a ačkoli se ho to netýká, jeho práce je úplně jiná a na nástěnce ani není, tak došel k závěru, že by se to někoho jiného mohlo dotknout. (V podstatě taková definice politické korektnosti, že?) Takže sednul a napsal. Nenapsal mně, že se mu to nelíbí, že jsem hlupák a pámbu mi to oplatí, nebo že to není fér, že bych to měl nějak jako dopřivysvětlit, nebo že si myslí, že&#8230; Vím já? Prostě že by to řešil tam, kde to má smysl. To ne. On poslal bonz na Hub! Aby si to jako přečetli a vyhodili, zakázali, zjednali, vyvodili&#8230; Nebo možná ani ne vyvodili. Já vlastně vůbec nevím, co si od toho sliboval.</del>

<del>Slečnu jsem ujistil, že brzy přestanu být členem, a ona říkala, že to je jedno, člen nečlen. Furt jsem tedy nechápal, co vlastně chce &#8211; jediné vysvětlení je, že mi to chtěla říct, že se jim to nelíbí, protože si myslí, že by si lidé ze sebe neměli dělat legraci, nebo tak něco. A já jí tímto děkuju. Slíbil jsem jí, že až přijedu domů, tak že k tomu zaujmu nějaké stanovisko &#8211; to je tady v tomhle článku &#8211; a milého bonzáka jsem nechal pozdravovat a nechal jsem mu vzkázat velmi explicitně, co mi může.</del>

&nbsp;

&nbsp;