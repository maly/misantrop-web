---
id: 2783
title: Televizní kvíz
date: 2017-03-03T10:28:09+01:00
author: Martin Malý
layout: post
guid: https://misantrop.eu/?p=2783
permalink: /televizni-kviz/
mashsb_timestamp:
  - "1576229145"
mashsb_twitter_handle:
  - adent
mashsb_shares:
  - "12"
mashsb_jsonshares:
  - '{"total":12,"error":"","facebook_shares":12,"twitter":0}'
image: /wp-content/uploads/2017/02/kviz1.jpg
categories:
  - Nezařazené
---
(Psáno pro IHNED)

<span style="font-weight: 400;">Máme po volbách, a tak se můžeme od volebních klipů vrátit k poctivé televizní zábavě. Tu nejlepší, jakou jsem našel, neposkytuje ani Šlágr TV, ani televize Regina, ani střihové pořady ze střihových pořadů, v nichž s napětím sledujeme, jestli Čejka udělá slepici. Kdepak. Nejlepší zábava na dlouhé bezesné noci je televizní kvíz.</span>

<span style="font-weight: 400;">Ano, mám na mysli ty pořady, co běží po půlnoci a jejichž princip je ten, že nějaká slečna slibuje peníze, popřípadě to, že se svlékne, pokud někdo zavolá a vyřeší hádanku, co je na obrazovce. Třeba spočítá koruny nebo vyřeší jednoduchý matematický příklad, popřípadě doplní písmena do doplňovačky nebo najde města, jejichž názvy jsou zapsané přesmyčkou. Pokud volající uhodne, dostane třeba dva tisíce korun. Což zní pro někoho možná lákavě, ale ve skutečnosti to je ještě zoufalejší zábava, než házet peníze do výherního automatu.</span>

<span style="font-weight: 400;">Sice je dole napsáno, že za minutu hovoru zaplatíte sedmdesát korun, ale i tak někdo zavolá. Však co, zavolám, přepojí mě, já řeknu správnou odpověď a máme to. Ve skutečnosti nejde o to, abyste zavolali a dostali peníze, ale abyste zavolali a zaplatili za to co nejvíc. A tak čekáte jako tupani, než vás řádně podojí, a čekáte, a čekáte, a čekáte… A když už je to neúnosné, tak vás přepojí do studia, a vy řeknete své zvíře na tři, které má uprostřed písmeno E: “PES!”</span>

<span style="font-weight: 400;">“Cože? TES? Co to je TES?”</span>

<span style="font-weight: 400;">“Ne TES, PES!”</span>

<span style="font-weight: 400;">“Nerozumím vám. Říkáte VES? To není zvíře!”</span>

<span style="font-weight: 400;">“PES! PES! P &#8211; E &#8211; S!”</span>

<span style="font-weight: 400;">“PEC? Ne, to není správné slovo…”</span>

<span style="font-weight: 400;">“PES!”</span>

<span style="font-weight: 400;">“Já vám vůbec nerozumím. Řekněte to po hláskách…”</span>

<span style="font-weight: 400;">“P jako Pavel! E jako Erika! S jako Soňa!”</span>

<span style="font-weight: 400;">“Nerozumím. NES?”</span>

<span style="font-weight: 400;">“PES!!!”</span>

<span style="font-weight: 400;">Píp píp píp… “Tak bohužel, uplynul časový limit a já stále čekám na to slovo…”</span>

<span style="font-weight: 400;">Další osvědčená soutěž je “hádejte, co je v obálce”. To takhle diváci hádají povolání, co končí na “-ář”, a moderátorka jen kroutí hlavou. Nakonec obálku otevře, a tam je napsáno: “Cvistář”. To je hodně zastaralý název pro soukeníka, ale aspoň to má nějakou vazbu s realitou. Což se třeba nedá říct o matematických hádankách.</span>

<img class="aligncenter size-medium wp-image-2784" src="https://misantrop.eu/wp-content/uploads/2017/02/kviz1-500x205.jpg" alt="" width="500" height="205" srcset="https://misantrop.eu/wp-content/uploads/2017/02/kviz1-500x205.jpg 500w, https://misantrop.eu/wp-content/uploads/2017/02/kviz1-200x82.jpg 200w, https://misantrop.eu/wp-content/uploads/2017/02/kviz1-768x316.jpg 768w, https://misantrop.eu/wp-content/uploads/2017/02/kviz1-1024x421.jpg 1024w, https://misantrop.eu/wp-content/uploads/2017/02/kviz1.jpg 1161w" sizes="(max-width: 500px) 100vw, 500px" /> 

<img class="aligncenter size-medium wp-image-2785" src="https://misantrop.eu/wp-content/uploads/2017/02/kviz3-500x208.png" alt="" width="500" height="208" srcset="https://misantrop.eu/wp-content/uploads/2017/02/kviz3-500x208.png 500w, https://misantrop.eu/wp-content/uploads/2017/02/kviz3-200x83.png 200w, https://misantrop.eu/wp-content/uploads/2017/02/kviz3-768x319.png 768w, https://misantrop.eu/wp-content/uploads/2017/02/kviz3-1024x426.png 1024w, https://misantrop.eu/wp-content/uploads/2017/02/kviz3.png 1179w" sizes="(max-width: 500px) 100vw, 500px" /> 

<span style="font-weight: 400;">Zkoušel jsem nejrůznější způsoby, třeba ignorovat závorky nebo priority operátorů. Zkoušel jsem nevnímat matematické symboly a podle pokynu jsem jen sečetl čísla. No, nepodařilo se mi to ani trochu. Pokud některý z čtenářů tuší, jak z výrazu 7 x (5 &#8211; 2 + 8) &#8211; 2 x 5 + 3 &#8211; 4 &#8211; (1 x 7) + 3 &#8211; 4 + 5 + (6 &#8211; 3) dojít k číslu 407, nechť mi zavolá na telefonní číslo, které je dole pod článkem (70 Kč za každou započatou minutu hovoru).</span>

<span style="font-weight: 400;">Dobré jsou taky ty “sečtěte čísla v trojúhelníku” nebo “spočítejte koruny na obrázku”</span>

<img class="aligncenter size-medium wp-image-2786" src="https://misantrop.eu/wp-content/uploads/2017/02/kviz6-500x221.jpg" alt="" width="500" height="221" srcset="https://misantrop.eu/wp-content/uploads/2017/02/kviz6-500x221.jpg 500w, https://misantrop.eu/wp-content/uploads/2017/02/kviz6-200x89.jpg 200w, https://misantrop.eu/wp-content/uploads/2017/02/kviz6-768x340.jpg 768w, https://misantrop.eu/wp-content/uploads/2017/02/kviz6.jpg 958w" sizes="(max-width: 500px) 100vw, 500px" /> 

<img class="aligncenter size-medium wp-image-2787" src="https://misantrop.eu/wp-content/uploads/2017/02/kviz4-500x219.jpg" alt="" width="500" height="219" srcset="https://misantrop.eu/wp-content/uploads/2017/02/kviz4-500x219.jpg 500w, https://misantrop.eu/wp-content/uploads/2017/02/kviz4-200x87.jpg 200w, https://misantrop.eu/wp-content/uploads/2017/02/kviz4-768x336.jpg 768w, https://misantrop.eu/wp-content/uploads/2017/02/kviz4-1024x448.jpg 1024w, https://misantrop.eu/wp-content/uploads/2017/02/kviz4.jpg 1082w" sizes="(max-width: 500px) 100vw, 500px" /> 

&nbsp;

<span style="font-weight: 400;">Tak schválně. Spočítám koruny, tedy korunové mince, a jsou tři. Čtvrtou “korunu” má slečna na hlavě. Tedy žádných 88. Když spočítám hodnotu mincí, tak jen po sečtení tří padesátikorun mám 150… Ve kterém vesmíru je správná odpověď 88?</span>

<span style="font-weight: 400;">Tak mi asi nejde matematika. Přesmyčky budou lepší, že? Tak schválně: Co je za město RAHPA? Jasně, Praha. A co ONRB a LOSO? Pokud myslíte, že Brno a Oslo, jste vedle! Slečna má v obálce města Born (v Nizozemí, neznáte?) a Solo (zkrácené jméno pro Surakartu)! To jsou hledaná města. Trololololooo…</span>

<img class="aligncenter size-medium wp-image-2788" src="https://misantrop.eu/wp-content/uploads/2017/02/kviz2-500x182.png" alt="" width="500" height="182" srcset="https://misantrop.eu/wp-content/uploads/2017/02/kviz2-500x182.png 500w, https://misantrop.eu/wp-content/uploads/2017/02/kviz2-200x73.png 200w, https://misantrop.eu/wp-content/uploads/2017/02/kviz2-768x279.png 768w, https://misantrop.eu/wp-content/uploads/2017/02/kviz2-1024x372.png 1024w, https://misantrop.eu/wp-content/uploads/2017/02/kviz2.png 1169w" sizes="(max-width: 500px) 100vw, 500px" /> 

<span style="font-weight: 400;">Tak si říkám, jestli spoléhají na to, že všichni u obrazovek jsou touhle dobou buď ožralí jak motyky, nebo totálně vymletí, nebo sjetí leštěnkou na nábytek… Fakt. Koukám se na číslo 5649 ze sirek a zadání zní: Přesuňte dvě sirky tak, abyste vytvořili co největší číslo.</span>

<img class="aligncenter size-medium wp-image-2789" src="https://misantrop.eu/wp-content/uploads/2017/02/kviz7-500x247.jpg" alt="" width="500" height="247" srcset="https://misantrop.eu/wp-content/uploads/2017/02/kviz7-500x247.jpg 500w, https://misantrop.eu/wp-content/uploads/2017/02/kviz7-200x99.jpg 200w, https://misantrop.eu/wp-content/uploads/2017/02/kviz7-768x380.jpg 768w, https://misantrop.eu/wp-content/uploads/2017/02/kviz7.jpg 797w" sizes="(max-width: 500px) 100vw, 500px" /> 

<span style="font-weight: 400;">Hm, hm, hm, co to asi tak může být? Nevíte? Přeci 5E451!</span><span style="font-weight: 400;"><br /> <img class="aligncenter size-full wp-image-2790" src="https://misantrop.eu/wp-content/uploads/2017/02/kviz8.jpg" alt="" width="490" height="173" srcset="https://misantrop.eu/wp-content/uploads/2017/02/kviz8.jpg 490w, https://misantrop.eu/wp-content/uploads/2017/02/kviz8-200x71.jpg 200w" sizes="(max-width: 490px) 100vw, 490px" /></span>

<span style="font-weight: 400;">Protože umím programovat, tak znám čísla v šestnáctkové soustavě, a tam je 5e451 rovno číslu 386129 v soustavě desítkové. Nebo to není 5E431, ale neumělý pokus napsat slovo “SEKSI”? Jako že největší číslo je sexy číslo, cha cha, rozumíte? Rozumíte? Ne? A už jste si cvakli leštěnky?</span>

<span style="font-weight: 400;">PS: Skvělý zdroj podobných videí je <a href="https://www.youtube.com/user/CaryMaryFuck/videos?flow=grid&view=0&sort=p">CaryMaryFuckův kanál </a></span><span style="font-weight: 400;">na Youtube… Jen pro silné nervy!</span>