---
id: 972
title: Nikdy nejsme dost předběžně opatrní, proto je potřeba být ještě opatrnější
date: 2010-06-22T12:07:00+01:00
author: Martin Malý
layout: post
guid: https://misantrop.info/nikdy-nejsme-dost-predbezne-opatrni-proto-je-potreba-byt-jeste-opatrnejsi/
permalink: /nikdy-nejsme-dost-predbezne-opatrni-proto-je-potreba-byt-jeste-opatrnejsi/
posterous_869f584d59a8506ee6c71421743d2e0f_post_id:
  - "20774629"
posterous_869f584d59a8506ee6c71421743d2e0f_permalink:
  - https://adent.posterous.com/nikdy-nejsme-dost-predbezne-opatrni-proto-je
mashsb_timestamp:
  - "1545920472"
mashsb_shares:
  - "0"
mashsb_jsonshares:
  - '{"total":0,"error":"","twitter":0,"facebook_shares":0}'
categories:
  - Nezařazené
---
V jednom článku jsem použil přirovnání, že jít proti ekonomickým pravidlům na webu je stejně marný boj jako bojovat s klimatickou změnou, a kdyby se peníze, co vynakládáme na &#8222;boj&#8220;, věnovaly na &#8222;přizpůsobení&#8220;, tak jich stačí míň a mají podstatně vyšší efekt. Zkrátka ilustrace &#8222;marného boje&#8220;. _Děti Poledne, které bojují proti západu Slunce, straší věčnou tmou a věří, že tmu způsobuje zavírání očí._

No a jeden hluboce věřící mi napsal velmi korektní mail, kde mne upozornil na můj omyl. Že totiž ty peníze nejsou vynakládané proti nějaké prokázané změně, ale kvůli blíže nespecifikované &#8222;_předběžné opatrnosti_&#8222;. A já si uvědomil, že za posledních dvacet let, co environadšence sleduji, zůstává základ stejný: &#8222;_Je třeba vynaložit peníze a uskrovnit se_&#8222;; mění se jen důvod, kvůli kterým se ty peníze mají vynakládat &#8211; &#8222;boj proti klimatické změně&#8220; je stejně dobrý zástupný důvod jako &#8222;předběžná opatrnost&#8220;.

Jen připomenu, že &#8222;_předběžná opatrnost_&#8220; byl tentýž argument, který používali zastánci okamžitého nákupu vakcín proti prasečí chřipce, pamatujete? Ne, to není &#8222;výjimečný případ&#8220; kdy &#8222;to nevyšlo&#8220;, to je bazální princip &#8222;předběžné opatnosti&#8220;: Chceme peníze a nabízíme za ně řešení nějakého problému, který není a pravděpodobně nikdy nenastane, ale my to zabalíme do &#8222;předběžné opatrnosti&#8220; a okořeníme emotivním &#8222;snad je lepší dnes zaplatit za něco, co se asi nestane, než pak ohrozit své děti, sebe, civilizaci&#8230;&#8220;

Navrhuju najmout několik set lidí, co budou chodit po Václaváku, mávat rukama, tleskat a vůbec dělat ryk, a tím odhánět slony. Dovedete si představit, jakou paseku napáchá takový slon na magistrále? Že tam nebyl, není a asi ani nebude? **A VY TO CHCETE RISKOVAT?** Fajn, ale až u Muzea havaruje první auto po nárazu do slona, bude ta krev na VAŠICH rukou!

_Předběžná opatrnost_ musí jednou provždy patřit mezi _salonunfähig_ slova, stejně jako třeba &#8222;řízená demokracie&#8220; nebo &#8222;boží vůle&#8220;. Předběžná opatrnost nemá nic společného se zodpovědností či s čím je spojována; je to gumový výraz, používaný jako obušek nebo škrticí smyčka.

Ostatně _předběžnou opatrností_ lze obhájit cokoli, včetně genocidy&#8230;