---
id: 993
title: 'Ještě že ty chyby děláme&#8230;'
date: 2010-04-22T10:04:00+01:00
author: Martin Malý
layout: post
guid: https://misantrop.eu/jeste-ze-ty-chyby-delame/
permalink: /jeste-ze-ty-chyby-delame/
posterous_869f584d59a8506ee6c71421743d2e0f_post_id:
  - "16993980"
posterous_869f584d59a8506ee6c71421743d2e0f_permalink:
  - https://adent.posterous.com/jeste-ze-ty-chyby-delame-0
mashsb_timestamp:
  - "1548398599"
mashsb_shares:
  - "0"
mashsb_jsonshares:
  - '{"total":0,"error":"","twitter":0,"facebook_shares":0}'
categories:
  - Nezařazené
---
Tuhle mi psal tuším Dan Steigerwald, že v hospodě s dalšími vývojáři dlouze diskutovali o vděčném tématu, které by se dalo shrnout lapidárním vyjádřením &#8222;_Co jsme v práci posrali&#8230;_&#8220; Tedy slušněji řečeno: **Věci, které jsme dělali, a dnes už víme, že jsme je dělali úplně blbě.**

Věci, které jsme dělali úplně blbě, se v zásadě dají rozdělit do dvou skupin: Na ty, které jsme dělali blbě z dnešního pohledu, ale tehdy nikdo nevěděl, že jsou blbě, protože tehdy se to tak dělalo, byl to standard. Třeba míchat PHP do HTML, že&#8230; Do druhé skupiny věcí patří ty, které jsme dělali blbě, protože jsme nevěděli, jak je dělat, nebo v tom horším případě: Protože jsme byli přesvědčeni o tom, že je děláme dobře.

Důležité je si včas uvědomit, že to je špatně. Že děláme něco, co ignoruje realitu, něco, co &#8222;by mělo podle všeho fungovat&#8220;, ale nefunguje, protože je realita trošku jiná. Například perpetuum mobile nebo komunismus.

Nebo víra v to, že novináři přijdou, objeví naše skvělé projekty, pochopí jejich skvělost a radostně o nich informují, čímž my budeme slavní. nebo víra v to, že stačí napsat do blogů, že &#8222;máme novou verzi CMS&#8220;, a média to tam najdou. Ano, najdou &#8211; ale za pět let, až váš blog bude číst víc než sto lidí. Nebo přesvědčení, že technicky dobrý &#8222;projekt&#8220; se obejde bez obchodního modelu &#8211; což jsou například věci, které jsem já sám dělal blbě, nebo jsem se na jejich blbém provozování podílel (krom toho perpetua a komunismu, s těmi nemám nic společného).

Po čase se můžeme nad vlastními blbými rozhodnutími leckdy i pobavit&#8230; nebo o nich napsat článek. Dal bych mu titulek &#8222;Jak jsem se mýlil v marketingu&#8220;, ale Miloš říkal, že mu to něco připomíná&#8230; Co takhle &#8222;[Jak propagovat webový projekt](https://zdrojak.root.cz/clanky/jak-propagovat-webovy-projekt/)&#8222;?

_(Ty citáty v textu jsou autentické. Zasvěcení vědí i kdo je pronesl&#8230; Ne, já to nebyl.)_