---
id: 1424
title: Vývojářský blog? IHNED!
date: 2013-08-27T12:42:26+01:00
author: Martin Malý
layout: post
guid: http://www.misantrop.info/?p=1424
permalink: /vyvojarsky-blog-ihned/
dsq_thread_id:
  - "1654272872"
mashsb_timestamp:
  - "1571864774"
mashsb_shares:
  - "4"
mashsb_jsonshares:
  - '{"total":4,"error":"","twitter":4,"facebook_shares":0}'
image: /wp-content/uploads/2013/08/weblog.jpg
categories:
  - Nezařazené
---
Před časem jsem tu na tohle téma měl článek. Dneska sklízím plody&#8230; Pojďte si pro pár švestiček z naší opensourcové zahrádky!

<!--more-->

[Žehral jsem](http://www.misantrop.info/tezky-zivot-denicku-v-dobe-socialnich-siti/), že bych rád psal nějaké veřejné výstupy z naší práce, ale nechce se mi crcat s blogem někde u WordPressu, Bloggeru či tak něco, ánžto mi stačí velejednoduché řešení, a z pochopitelných důvodů to nebudou &#8222;naše&#8220; blogy. V té době už jsem trošku koketoval s Jekyllem, přemýšlel jsem nad tím, že bych generoval statické stránky a hostoval je na Githubu, ale nakonec se všechno ukázalo podstatně snazší &#8211; totiž Github má Jekyll zabudovaný! Což je ostatně dobrý tip na článek, někdy o tom napíšu&#8230;

&#8230; na ten [náš vývojářský weblog](http://economia.github.io/).

Není to nic extrovního, je to v podstatě volnočasová aktivita &#8211; když v práci narazíme na něco zajímavého, tak o tom napíšeme, popřípadě když nějaký kus naší práce zveřejníme jako open source. [Dnešní článek](http://economia.github.io/par-svesticek-ze-zahradky/) je takový výkop &#8211; sepsal jsem kódy, které jsme otevřeli, a postupně budeme přihazovat.

Primární záměr bylo &#8222;mít to s co nejmenší námahou&#8220;. Což je ostatně základní motto celé naší práce: &#8222;_Udělejte to dobře a rychle, nestavíte katedrálu, ale děláte vizualizaci do novin, po které za týden nikdo ani nevzdechne_&#8222;. Což neznamená &#8222;odflákněte to&#8220;, ale &#8222;moc se s tím nemažte&#8220;. Má to svoje nevýhody, ale z mého hlediska i dvě výhody: hodně hrajeme na &#8222;good enough&#8220; a hodně hrajeme na to, aby se věci dokončily, i za cenu toho, že tam nepředvedeme &#8222;to nejlepší, co dokážeme&#8220;. Neděláme to za Pulitzera, děláme to proto, aby to fungovalo a k něčemu bylo. Ale, protože jsme jako všichni vývojáři v podstatě líní, tak se snažíme dělat věci tak, abychom je mohli v budoucnu třeba zrecyklovat.

No a proč open source? Proč ne &#8211; sami open source používáme, navíc taháme data a křičíme, že by je stát měl zveřejňovat, tak je pak logické tohle všechno zase zveřejnit &#8211; třeba na tom někdo postaví ještě něco lepšího&#8230;