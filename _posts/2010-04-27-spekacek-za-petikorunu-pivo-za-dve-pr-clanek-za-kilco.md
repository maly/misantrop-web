---
id: 991
title: 'Špekáček za pětikorunu, pivo za dvě, PR článek za kilčo&#8230;'
date: 2010-04-27T08:26:00+01:00
author: Martin Malý
layout: post
guid: http://www.misantrop.info/spekacek-za-petikorunu-pivo-za-dve-pr-clanek-za-kilco/
permalink: /spekacek-za-petikorunu-pivo-za-dve-pr-clanek-za-kilco/
posterous_869f584d59a8506ee6c71421743d2e0f_post_id:
  - "17513743"
posterous_869f584d59a8506ee6c71421743d2e0f_permalink:
  - http://adent.posterous.com/Spekacek-za-petikorunu-pivo-za-dve-pr-clanek
mashsb_timestamp:
  - "1572476018"
mashsb_shares:
  - "0"
mashsb_jsonshares:
  - '{"total":0,"error":"","facebook_shares":0,"twitter":0}'
categories:
  - Nezařazené
---
Stál jsem v nejmenovaném supermarketu a civěl jsem nevěřícně na zeleninu. Nahnilé papriky, rajčata zelená nebo s plísní kolem stopky, na okurce salátovce by se pomalu dal udělat uzel, mrkev ohebná&#8230; Tohle bych ani praseti nedal, nebudu to jíst sám. Otočil jsem se a jel jsem do jiného. Tam to bylo totéž. Jiná značka, jiný řetězec, stejná nahnilá paprika, naklíčená cibule, plesnivá rajčata&#8230; Koukal jsme na popisky, a tam bylo obligátní: &#8222;_Paprika žlutá, II. jakost, země původu Španělsko_&#8222;. Fajn, OK. Kde je ale ta první jakost? Šel jsem za paní, co tam oddělení zeleniny ten den šéfovala, a povídám, že jsem hledal papriky&#8230; &#8222;Támhle jsou!&#8220; odvětila. &#8222;Nojo, ale tam je II. jakost, a já bych chtěl první, tu prosímvás najdu kde?&#8220; &#8211; a rozhlížel jsem se po krámu.

&#8222;První jakost nemáme.&#8220; &#8211; &#8222;Vyprodaná je?&#8220; dráždil jsem hada bosou nohou. &#8222;Ne, vůbec nevedeme. Je to drahý a lidi by to nekupovali&#8230;&#8220; (a to byl supermarket považovaný za &#8222;dražší&#8220;)

Hm, dražší papriku by nekupovali, to radši koupí tu nahnilejší. Voni. Lidi. Hm&#8230; A já jsem co? Nelida?

Jasně, &#8222;lidi&#8220; budou žrát i zapařenej rozmáčenej rákos, když ho bude kilo za pět korun. Žer s nima, nebo nežer vůbec!

Taky věříte, že se o národu dozvíte hodně podle jeho vztahu k jídlu? Některé národy spotřebují suroviny do poslední mrtě, jiné si debužírují dlouhé hodiny u slizkých věcí, ještě jinší mají rádi těžká a načančaná jídla, jiní jedí spíš za trest&#8230; U nás se jí cokoli, čeho je hodně za málo peněz. &#8222;_Berte, paní, je to zadarmo, i kdyby vás to mělo roztrhat&#8230;_&#8220; prostupuje celou společností a všemi oblastmi.

Ne, nejsme _Jediní Škrti Na Světě_ &#8211; kdo kdy zažil chování Němců při slevách, ví své, a ostatně i fakt, že západ vyrábí v Číně, říká hodně. Jen se mi zdá, že ten Němec má kromě &#8222;levného zboží&#8220; na výběr i &#8222;solidní zboží&#8220; a &#8222;luxusní zboží&#8220;, přičemž toho druhého je nejvíc, prvního o něco míň a posledního nejmíň &#8211; ale je.

Navážu úplně odjinud: Plaváček se tuhle [rozohňoval nad nabídkou v PlaCle](http://plavacek.posterous.com/jak-psat-pr-clanky-a-nebyt-pritom-za-blbce) &#8211; že tam za 112 Kč poptávají naprosto nesmyslné &#8222;PR články&#8220; od naprosto irelevantních autorů. Ale ono to souvisí: Národ, který chce jíst &#8222;špekáčky&#8220; za pět korun a pít pivo za tři (za dvě na předvolební akci) bude samosebou v &#8222;PR samoobsluze&#8220; poptávat laciný šunt, který nemá s PR nic společného. Na rozdíl od té paní ze zeleniny má provozovatel Placly aspoň stále ještě touhu mířit i na ty, co chtějí kvalitu &#8211; bohužel pro &#8222;kvalitního dodavatele&#8220; není mezi poptávkou na &#8222;levné kuřecí salámy&#8220; nic, co by ho nutilo prodávat, takže ho na Placle skoro nic nedrží, a ojedinělé experimenty typu &#8222;říct si o odpovídající peníze&#8220; pravděpodobně dopadnou neúspěšně.

Závěr? Neradostný. Zeleninu jsem nakonec koupil od známého zelináře, který nějak sežene i tu první jakost &#8211; tedy zralá rajčata, velké nenahnilé papriky a okurky salátovky, co se při pádu na zem zlomí. A totéž platí i pro PR články: Nakoupíte i prodáte, ale musíte mít &#8222;známého zelináře&#8220;. V supermarketu (jakéhokoli druhu) se akorát rozčílíte.

(A já končím a jdu jíst, rákos už mám rozmočený!)