---
id: 1861
title: Zločinná vydra kapitalismu
date: 2014-01-05T10:50:01+01:00
author: Martin Malý
layout: post
guid: http://www.misantrop.info/?p=1861
permalink: /zlocinna-vydra-kapitalismu/
dsq_thread_id:
  - "2093087174"
mashsb_timestamp:
  - "1570812734"
mashsb_shares:
  - "28"
mashsb_jsonshares:
  - '{"total":28,"error":"","facebook_shares":0,"twitter":28}'
image: /wp-content/uploads/2014/01/vydra.jpg
categories:
  - Nezařazené
---
Odborníci znovu zasahují&#8230;

<!--more-->

To mi tedy povězte. Už před lety jsem [hejtoval Vládu odborníků](http://www.misantrop.info/vlada-odborniku), a vono se to udrželo! Co udrželo &#8211; vono se to rozkošatilo!

Já bych sem mohl dát slovo od slova, co jsem tehdy psal, ale to si tam ostatně přečtěte sami, já sem zkopíruju jen jeden kitát:

> A vsaďte se, že ve všech těch slintech o &#8222;vládě odborníků&#8220; budou taknějak všichni zajedno v tom, že je potřeba najít nadstranické odborníky v daných oborech &#8211; tedy policajta, vojáka, doktora&#8230; přitom to je nesmysl a omyl. Ministr je funkce především politická a manažerská. Opravdovým odborníkem&#8220;do vlády&#8220; je pro mne člověk, který dokáže řídit, dokáže vyjednávat, organizovat, který má jasnou vizi&#8230;

Ne, fakt jsem to psal v roce 2009. Jenže teď to jedeme jako přes kopírák, dokonce [i Pehe si všiml](http://blog.aktualne.centrum.cz/blogy/jiri-pehe.php?itemid=21970). Vláda odborníků, odborníků, blablabla, dokonce i Haszek Mihály ve své nejnovější epištole sděluje, že je tedy pěkně zvědav, jaké že to odborníky postaví ČSSD do vlády. Oj oj.

A dokonce to ten člověk, co zastává funkci prezidenta, vyžaduje: &#8222;Prověřím odbornost!&#8220; A běda, když bude někdo nedostatečně Zemanodborný, do vlády nepůjde a Sobotka ostrouhá a už se ani nikdy nenarovná, protože za poslední dva měsíce se mu páteř zdeformovala do permanentního předklonu. Kašpar, sorry, ne předseda vlády. Sám ho ze sebe dělá.

To mi ale taky povězte. Dřív to bejvalo přeci tak, že proběhly volby a prezident řekl: Ty budeš premiérem! Dle svého uvážení to tak nějak rozhodl. Dotyčný začal vést jednání, pak sestavil vládu, prezident mu ji nanominoval, on s ní vlezl před sněmovnu a buď prošel, nebo ne. A když ne, tak prezident měl ještě jeden pokus. Kdyby nevyšel ani ten, tak třetí pokus měl předseda sněmovny, a pak se jelo znovu. Jako jo, chápu že se prezidentovi nechce moc hazardovat, vždyť má přeci dva pokusy, a tak si dá neformální podmínku: hele, chci vidět, že máš fakt podporu / jsi ji schopen sehnat. Ale kruciprdel, co je to za obstrukce? Tohleto prezident se ani neobtěžovalo jmenovat premiéra, on jen někoho &#8222;pověřil vedením jednání&#8220;. A až Sobotka dokončí jednání, tak nakluše na Hrad se seznamem _odborníků_ (ale kurva už!), tam mu je Zeman prokádruje, a pokud projde, tak ho teprv možná jmenuje premiérem (a on pak sestaví vládu, Zeman ji jmenuje, požádá o důvěru&#8230;) Hele, vážně ze sebe Sobotka nechal udělat takovýho penisa, že na tohleto přistoupil? Už jen to by mělo znamenat, že na funkci předsedy vlády nemá!

No ale to mi taky řekněte &#8211; jak bylo nutné vyhlásit předčasný volby úplně a nezbytně v nejtaktičtějším termínu, aby byla už už sněmovna, protože do té doby vládl (!) Zemanův premiér, který jaksi předstoupil před parlament, nedostal důvěru a nestalo se nic! Tak tyhle volby děsně rychle proběhly, dál vládne Zemanův premiér, jehož vláda nedostala důvěru, už dva měsíce, a Zeman Stabilizátor Země A Politický Sjednotitel zůstává v klidu a vymýšlí obchcávky?

A na pozadí tohodle všeho zní chór hlasů z podhradí. Jak je ta politika špatná, jak je ta republika rozkradená, jak se řítíme do propasti&#8230; Ona ve skutečnosti je politika standardní, republika stabilní a propast v nedohlednu, ale když se tak cítíme, tak se tak chováme, a když se tak chováme, tak jako by se stalo. Zločinná vydra kapitalismu způsobila bezdomovce, lidi nemají co do huby a za Husáka bylo líp.

Rudí bolševičtí nokové se tady vzácně shodují s lidmi jistého mentálního ustrojení, které nebudu nazývat, protože by se okamžitě ozvali, že je nálepkuji, ale vy je poznáte sami. Lidé, kteří věří, že kapitalismus a politika soutěže stran jsou velmi špatné a v rozkladu a proto je třeba tohle všechno buď změnit (neví se jak, jen se vychází z premisy, že strany jsou špatné, protože plodí špatné stranické politiky), nebo rezignovat a meldovat o tom, že líp už bylo v roce 1990, jo, tehdy, holenku, byly v politice opravdové osobnosti a mravní vzory. Ostatně mi promiňte, ale mravní vzory v Parlamentu jsou pitomost ze stejného kadlubu jako Vláda Odborníků&#8230;

A taky už jděte do pytle s tím národním flagelantstvím, jak se nám celý svět směje, jak se na nás celý svět pohrdavě dívá, jak celý svět kroutí nad vývojem u nás hlavou&#8230; Celému světu jsme ukradení! To, že v nějakých novinách vyjde zmínka o lapáliích českého politika je na stejné úrovni jako když vyjde článek o lapáliích bolivijského politika (stejně velká a významná země). To jen z perspektivy ČR vám připadá domácí zpravodajství světodějné; svět to bere jako kuriozitu z nějaké podivné malé země, které se podivíme, zasmějeme a jede se dál. Fakt svět neřeší ani premiéra, ani politiky, ani českou korupci, je mu to taknějak jedno &#8211; dokud jsme politicky stabilní (to jsme) a ekonomicky solidní (to taky), tak jsme nezajímaví. Zaplaťpámbu za to. A jestli si myslíte, že jsme země politicky nestabilní a ekonomicky nesolidní, tak si stoupněte támhle vedle Zločinné vydry.

Ostatně, jsou tu zástupy těch, kteří přispěchají s názorem: _Jestli, člověče, nevidíte, jak je na tom země špatně a jak se nám celý svět směje, tak jste hlupák se zavřenýma očima!_ Jsem dalek toho, abych tvrdil, že je tu všechno žůžový a nejlepší možný, ale tvrdil jsem a tvrdím, že na tom nejsme až tak zle. A jestliže říkám, že se máme relativně dobře, rozhodně to neznamená, že je možno složit ruce do klína a vykašlat se na snahy o zlepšování, protože vždycky je co zlepšovat. Ale nejsem si moc jistej tím, že tenhle nekrajní postoj právě tihle pochopí, protože jak známo: komu nevoní Zeman, má na klopě Karla s čírem, tertium non datur!

Když to shrnu: Makáme, je tu spousta průserů k napravení, ale není to beznadějné &#8211; beznaděj vypadá jinak. Morální apel (nebo co to má jako být) &#8222;svět se nám směje&#8220; je kýčovitý nesmysl, tak se přestaňte pokrytecky pohoršovat. Politici jsou možná malicherní, neschopní a hašteřiví zlodějíčci, ale ty tam neposlalo ani Světové Židovstvo, ani ilumináti, ani EU, ty byli zvoleni našimi spoluobčany, aby bylo jasno. Výsledky voleb slibují ještě mnohou legrandu, ale fakt už bych byl rád, politikové lidem volení, kdybyste přestali dělat zmrdí tance. Buď dělejte to, co dělat máte, nebo ten spisek o chování v takových situacích (Ústava se mu říká) změňte, ale tohle je nedůstojné. A pokud to lidu, který si nedůstojného prezidenta zvolil, nevadí, tak já nejsem lid, protože mě to síří.

A to přeju i vám v roce 2014, aby bylo jasno!