---
id: 962
title: A kosti a kosti a těma on nás hostí
date: 2010-07-30T07:45:00+01:00
author: Martin Malý
layout: post
guid: http://www.misantrop.info/a-kosti-a-kosti-a-tema-on-nas-hosti/
permalink: /a-kosti-a-kosti-a-tema-on-nas-hosti/
posterous_869f584d59a8506ee6c71421743d2e0f_post_id:
  - "24543102"
posterous_869f584d59a8506ee6c71421743d2e0f_permalink:
  - http://adent.posterous.com/a-kosti-a-kosti-a-tema-on-nas-hosti
mashsb_timestamp:
  - "1572276119"
mashsb_shares:
  - "0"
mashsb_jsonshares:
  - '{"total":0,"error":"","twitter":0,"facebook_shares":0}'
categories:
  - Nezařazené
---
Díval jsem se minulý pátek na Bigbít, a v pondělí na Kladivo na čarodějnice. Jakou to má souvislost?

V Kladivu říká děkan Lautner: _Nehledejte v tom čarodějnice&#8230; Lid je tu prostý, lidé jsou pověrčiví&#8230;_ Velebníček, hraný Eduardem Cupákem, mu odporuje: _Ne, nejde jen o jednu žebračku! Jsme na stopě něčemu horšímu: širokému bludařství! Je to dílo ďábla, co ovládl celou zemi!_

V Bigbítu vyprávěla socioložka Dana Němcová, jak po masakru mániček v Budějovicích kladli vyšetřovatelé pořád stejnou otázku: _Neříkejte nám, že se prostě jen tak sešlo 400 lidí kvůli koncertu! To musí být spiknutí, to musí být nějak organizované &#8211; když my chceme někam dostat 400 lidí, musíme zapojit aparát z půlky republiky!_

Jakákoli analogie, srovnávání Bobliga s &#8222;tažením proti máničkám&#8220;, by byla laciná. Tak jen připomenu, že **kdo hledá spiknutí, ten ho taky najde**.



PS: Já vím, že vás &#8222;androš&#8220; nezajímá, že to je pro spoustu z vás &#8222;pahudba&#8220; a Plastici &#8222;ožrali zfetovaní pobudové&#8220;&#8230; ale přeci jen si všimněte souvislostí: V roce 74 hnali policajti několik set lidí jako dobytek z Rudolfova do Budějovic na nádraží. Tekla krev. Tehdy si Jirous a podobní, až do té doby přesvědčení, že &#8222;když nebudeme překračovat zákony, nechají nás na pokoji&#8220;, uvědomili, že &#8222;s nimi nelze vyjít&#8220;. Tehdy se z undergroundu stalo politikum. Přímým důsledkem téhle radikalizace bylo, že parta intelektuálů o tři roky později vystoupila na obranu Plastiků s Chartou 77. Další řetězec důsledků znáte. A na začátku všeho byl jeden tajemník, kterému se nelíbili vlasatci u hospody, a když hlídka VB &#8222;nezjistila skutečnosti, které by opravňovaly akci ukončit&#8220;, zavolal _na kraj&#8230;_

 