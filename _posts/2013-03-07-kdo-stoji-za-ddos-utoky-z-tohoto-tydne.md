---
id: 1141
title: Kdo stojí za DDoS útoky z tohoto týdne?
date: 2013-03-07T11:01:18+01:00
author: Martin Malý
layout: post
guid: http://www.misantrop.info/?p=1141
permalink: /kdo-stoji-za-ddos-utoky-z-tohoto-tydne/
dsq_thread_id:
  - "1122828643"
mashsb_timestamp:
  - "1560076436"
mashsb_shares:
  - "0"
mashsb_jsonshares:
  - '{"total":0,"error":"","twitter":0,"facebook_shares":0}'
image: /wp-content/uploads/2013/03/451176_rackmount_switch.jpg
categories:
  - Nezařazené
---
Ne, nevím to, ale nabídnu pár teorií&#8230;

<!--more-->

Shrnutí: v pondělí média, v úterý Seznam, ve středu banky, ve čtvrtek T-Mobile a O2. Útoky začínají vždy dopoledne a zaměřují se na velké a tradiční hráče (tedy míří někdo, kdo se vyzná na českém internetu). Média popisují, co se děje a jak to funguje, ale nikdo se nepouští do spekulací na téma Kdo za tím stojí a proč? Já nejsem médium, já se pustit můžu.

Takže &#8211; kdo to může být a proč? (A opakuju &#8211; **jde o pusté spekulace a velmi pravděpodobně se odpověď nedozvíme**!)

1. Kyberterorismus. Může být z Ruska, jak naznačují některé informace, nemusí. V takovém případě by za ním stál nějaký stát, tajná služba nebo třeba radikální mocenská skupina. Může jít o odvetný útok za něco, co ČR udělala a někomu se to nelíbí (od hlasování s Izraelem po výměnu prezidentů). Může jít jen o zkoušku před útokem na větší zemi, kde ČR posloužila jako pískoviště. A v neposlední řadě může jít o demonstraci síly.

2. Hacktivismus. Nějaká skupina, přesvědčená o tom, že jejich názor je ten správně legitimní, uspořádá obdobu blokády nebo okupační stávky.

3. Script kiddies. Partička, co zjistila, že existuje poměrně snadný způsob, jak si hrát, a opájí se pocitem moci.

4. Jiný zájem. Tady se pohybuju na tenkém ledě spikleneckých teorií, ale je možné, že se k útokům nikdo nepřihlásí, útoky ustanou, a vzápětí se objeví &#8222;spasitel&#8220;. Může to být komerční firma, která nabídne &#8222;systém ochrany&#8220; (jako že už takové nabídky jsou, ale prokázat souvislost s útokem bude téměř nemožné), nebo to může být, a to je taky možná varianta, stát. Stát, který vystoupí v roli ochránce občanů a sdělí jim: _Chcete, aby se to neopakovalo? Tak musíme posílit boj proti kyberkriminalitě! Víc rozpočtů, víc pravomocí, urychleně přijmout zákony, nařizující providerům kontrolu obsahu, &#8222;digitální gilotinu&#8220;_ atd. Vzhledem k tlaku na přijetí takových kroků bude jejich prosazování mnohem snazší. (Chápu, je to jako teorie o tom, že 09/11 udělaly tajné služby, aby si vymohly víc pravomocí, ale i když bude příčina jiná, tak je velmi pravděpodobné, že se na tom bude chtít stát přiživit.)

Moc se z toho uvařit nedá, co? Napadá vás nějaká jiná teorie?