---
id: 2329
title: Pes v Ostravě
date: 2015-07-31T12:52:50+01:00
author: Martin Malý
layout: post
guid: https://misantrop.info/?p=2329
permalink: /pes-v-ostrave/
mashsb_timestamp:
  - "1569706020"
mashsb_shares:
  - "0"
mashsb_jsonshares:
  - '{"total":0,"error":"","facebook_shares":0,"twitter":0}'
image: /wp-content/uploads/2013/08/100_0545.jpg
categories:
  - Nezařazené
tags:
  - Bany
  - dobrman
  - Psi
---
Psa jsme vozili na hlídání přes celou republiku, až k Ostravě. Lidi se dívali úkosem a měli dobré rady (čti: pindy!), jako &#8222;to se vám to vyplatí, jo?&#8220; Vyplatí!

<!--more-->

Ještě než jsme poznali [Magdalenu](https://www.koira.cz/), tak jsme podnikli několik zoufalých pokusů nechat si psa hlídat někde jinde, blíž atd. Z prvního hlídání se vrátila zaprášená a vyklepaná, z druhého si stěžovali, že &#8222;je velmi hlučná&#8220; (no, dobrman bývá&#8230;), no a pak jsme jednou vezli psa dokonce kamsi na samotu, kde paní, chovatelka a hlídačka, měla takovou chatu a svého muže.

Ten nám přišel naproti v myslivecké uniformě, psa si i s vodítkem převzal a šli jsme. Když jsme k nim došli, tak prohlásil, že se jde se psem sžít, protože se mu zdá &#8222;problémová&#8220;. Například se po cestě divil, že nemá obojek s ostny, když je to to bojové plemeno.

My zatím diskutovali s paní a po očku sledovali, jak se pán sžívá se psem. Trhal s ní na vodítku, cosi na ni pokřikoval, a pak se to stalo.

&#8222;Hej, vy jste nakopnul mého psa?&#8220; zařval jsem na něj přes celou zahradu a vyrazil za ním.

Nasupený šel proti mně, v ruce držel urvanou karabinu a povídal: &#8222;Ten pes vůbec není vhodný do smečky! Já ho rovnou zavřu do klece&#8230;&#8220;

&#8222;To nebude nutné. Dejte mi to vodítko&#8230;&#8220;

A odešli jsme. Nemuseli jsme o tom se ženou diskutovat ani sekundu. Paní se nás ptala, co se jako stalo, a moje žena povídá: &#8222;Nenechám do svého psa kopat!&#8220;

&#8222;On do ní nekopnul, on ji jen tak usměrnil&#8230;&#8220;

Jasně&#8230;

U Magdy se pes stal součástí smečky naprosto bez problému a několik let tam pak velmi rád jezdil. Jenže Magda holt umí se psem. Tenhle myslivec, jehož jméno jsem rád zapomněl, by měl pracovat tak akorát s hnojem.

&#8212;

Dneska to jsou dva roky, co [Bany z Borovanských lesů zemřela](https://misantrop.info/zivot-dobrmanuv/).