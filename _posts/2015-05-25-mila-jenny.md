---
id: 2281
title: Milá Jenny
date: 2015-05-25T09:20:29+01:00
author: Martin Malý
layout: post
guid: https://misantrop.eu/?p=2281
permalink: /mila-jenny/
mashsb_timestamp:
  - "1576247352"
mashsb_shares:
  - "0"
mashsb_jsonshares:
  - '{"total":0,"error":"","twitter":0,"facebook_shares":0}'
image: /wp-content/uploads/2015/05/401533-milos-zeman-653x367.jpg
categories:
  - Nezařazené
tags:
  - hnůj
  - ostuda
  - póvl
  - Verbež
  - Zeman
---
aneb Prezidentova otevřená odpověď na [otevřený dopis](https://svobodneforum.cz/osobni-otevreny-dopis-prezidentu-zemanovi/). _Kdyby se s tím Ovčáčkovi nechtělo psát&#8230;_

<!--more-->

Milá Jenny,

ano, vidíte správně, píšu &#8222;milá&#8220;, protože vím, co se sluší a patří, když starší muž, jako já, komunikuje s dámou, a byť je ta dáma mladá, nezkušená a naivní, tak i přesto se sluší jí vyjádřit úctu.

Píšete, že nejsem prezidentem všech. Mýlíte se, a jak vyplývá z faktu, že jste sepsala knihu o panu Schwarzenbergovi, tak mýliti se je vaším zvykem. Rád bych vám připomněl, že podle Ústavy, na kterou u nás prezident skládá svůj slib, je prezidentský úřad nedělitelný, a tudíž prezident České republiky je prezidentem _celé_ České republiky, ať se to komu líbí či nelíbí.

Že si na sebe chcete vztáhnout nejrůznější označení oněch pitomečků v ulicích, co jsou zfanatizováni skupinkou intrikánů z pražské kavárny, to nesvědčí o tom, že bych byl špatným prezidentem, ale pouze o vaší vztahovačnosti, za kterou rozhodně nemůže prezident.

Já na rozdíl od vás objíždím celou zemi a pravidelně se stýkám s lidmi, kteří doopravdy pracují. S obyčejnými lidmi, jejichž prezidentem jsem především. Na těchto setkáních vidím obrovskou podporu, jakou od těchto lidí mám. Vidím, že souhlasí s tím, co jim říkám, s mou politikou, která zní jednoduše: Klid na práci pro pracující občany. Ti lidé, jak byste sama věděla, kdybyste sestoupila ze svého piedestalu bohorovnosti v pražské kavárně a rozhlédla se, nebo mezi nimi žila tak, jako jsem mezi nimi žil prostým životem já na Vysočině, ocení a potřebují jistotu, záruky poctivé práce a naději, že lumpové, jako je pan Kalousek, budou pohnáni před soud a spravedlivě potrestáni.

Zbytek vašeho dopisu ani nebudu komentovat, zde pouze ukazujete, jak nevíte nic o současné mezinárodní politice, jak jste ovlivněna názory úzké skupinky pražských intelektuálů, kteří budou proti, i kdyby Zeman řekl, že ráno vychází slunce a večer zapadá. Mí prostí lidé mi rozumějí, o čemž svědčí i permanentně rostoucí podpora. Kdybyste, milá Jenny, četla Machiavelliho, což při vašem vzdělání můžeme jen stěží předpokládat, tak víte, že účel světí prostředky a zatímco se takzvaní intelektuálové honí za kostí jednoho výroku o Ferdinandu Peroutkovi, který je naprosto nepodstatný a je úplně jedno, jestli ho někdo najde nebo nenajde, tak já jsem ten, kdo určuje agendu veřejné diskuse, zatímco váš kandidát spí.

Zkuste nad tím přemýšlet, jestli jste toho schopna.

Miloš Z., prezident úplně všech občanů, ať se jim to líbí, nebo ne