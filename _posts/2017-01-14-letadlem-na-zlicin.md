---
id: 2673
title: Letadlem na Zličín
date: 2017-01-14T14:14:48+01:00
author: Martin Malý
layout: post
guid: http://www.misantrop.info/?p=2673
permalink: /letadlem-na-zlicin/
mashsb_timestamp:
  - "1574372423"
mashsb_shares:
  - "59"
mashsb_jsonshares:
  - '{"total":59,"error":"","facebook_shares":59,"twitter":0}'
image: /wp-content/uploads/2017/01/DSC_0966-2.jpg
categories:
  - Nezařazené
tags:
  - Boeing
  - Simulátor
---
Už jako mladý jsem trápil Flight Simulator, nejprve na ZX Spectru, pak na PC, a řeknu vám jako, žádnej med, tohleto&#8230;

<!--more-->

Vždycky jsem tak jako ladně odstartoval, to jo, a pak jsem někam letěl a nakonec havaroval. Nikdy jsem se totiž netrefil na dráhu, a když už jsem se trefil, tak málokdy v úhlu, ktrý by odpovídal její orientaci. Přistávat bych mohl nanejvýš někde na základně Edwards, kde je dráha &#8222;jak široká, tak dlouhá&#8220;&#8230; Ale jinak? Peru to tam, letadlo se kolíbá, křídlem sekám vektorové budovy po městě, vzadu zvrací cestující, a já to nakonec zapíchnu do brambořiště někde za Kněževsí.

Není divu, že jsem pak dlouho žádný letecký simulátor nezkoušel. Až mi osud přivál do cesty (a kanceláře) Marcela. Jistě znáte z některých štěpných vyprávění (například o [idiotu v minibusu](http://www.misantrop.info/osm-lidi-v-minibusu-o-medvedovi-nemluve/) nebo o [instalaci chladiče CPU](http://www.misantrop.info/uskrtit-marcela/)). Co možná nevíte je, že Marcel je studovaný pilot. Takže má v rukávu plnou zásobu historek s letadly, leteckým provozem a létáním vůbec, a krom toho o tom celém dokáže zajímavě povídat. Ostatně, od té doby, co pracuje pro Lidovky, se počet nesmyslů v jejich článcích o letadlech rapidně snížil. 🙂

No a Marcel se nějak mezi řečí zmínil, že občas instruktoří v simulátoru dopravního letadla. Asi jsem si to nějak uložil do podvědomí, takže když jsem před Vánoci zahlédl někde na Slevomatu &#8222;hodinu v leteckém simulátoru&#8220;, tak jsem hned psal: &#8222;To je ten váš?&#8220; Prý: &#8222;To není on, to je konkurence, my jsme [reálné simulátory](http://www.realne-simulatory.cz)&#8222;. No a nakonec slovo dalo slovo, Marcel měl dokonce čas, takže jsem hned po Novém roce zasedl na levé křeslo Boeingu 737 a přidal plyn na ruzyňské dráze 24.

Pravda, byl jsem trošku skeptický, jestli je zážitek věrný, když se kabina sama nepohybuje. Marcel mě uklidňoval: Kdepak, uvidíš sám, oko bez problémů přebije vestibulární aparát &#8211; a fakt jo! V první zatáčce nad Berounem jsem málem vypadl ze sedačky, jak jsem reflexivně dorovnával náklon!

Obraz se promítá před vás a vedle vás na plátna, a iluze je velmi věrná. Napomáhají tomu snímky z různých mapových podkladů (tuším, že základ jsou GMaps). Celé to pohání několik počítačů a spousta sofistikované technologie&#8230; Pan majitel je zjevně perfekcionalista, takže mi vyprávěl, jak řeší naprosté detaily, které &#8222;laik nepozná, ale zkušeného pilota zarazí&#8220; (jako třeba cvakání přepínačů). &#8222;Ale nebojte, teď v neděli (tedy před týdnem, pozn.aut.) to tu předěláme! Máme nové komponenty za půl milionu, takže to bude ještě věrnější!&#8220;

Možná doinstalují i křik pasažérů a zoufalé bušení palubního personálu na dveře&#8230; To takhle vezmete za knipl, a Marcel suše povídá: &#8222;No&#8230; a teď by vzadu řvali hrůzou a neupevněné předměty by vzlétly ke stropu.&#8220;

Jako zážitek perfektní. A pokud byste zrovna nechěli letět, tak mají třeba i formuli 1 nebo ponorku&#8230; Jen se nenechte odradit tím podivuhodným webem.