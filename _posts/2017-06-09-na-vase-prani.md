---
id: 2849
title: 'Na vaše přání&#8230;'
date: 2017-06-09T14:48:32+01:00
author: Martin Malý
layout: post
guid: https://misantrop.info/?p=2849
permalink: /na-vase-prani/
mashsb_timestamp:
  - "1575890687"
mashsb_twitter_handle:
  - adent
mashsb_shares:
  - "12"
mashsb_jsonshares:
  - '{"total":12,"error":"","twitter":1,"facebook_shares":11}'
image: /wp-content/uploads/2017/06/1145953_a11cd2e5.jpg
categories:
  - Nezařazené
tags:
  - IHNED.cz
---
_(Psáno pro IHNED.cz &#8211; tentokrát jako &#8222;článek na přání&#8220;, kdy lidé zadali šest slov, které jsem pak v článku použil&#8230;)_

<span style="font-weight: 400;">Koluje teď takový vtip, který pravděpodobně mnozí neshledají vtipným, ale myslím, že se na úvod hodí. Je to zhruba nějak takhle: “<em>Máš příjem 12.000 čistého. Tvé životní náklady jsou 13.000. Právě sis koupili na splátky novou LCD televizi: pokud budeš splácet, nezbude ti na nájem a půjdeš na ulici. Pokud nebudeš splácet, seberou ti televizi a napaří penále. Máš dvě exekuce. Bydlíš v baráku, kde je zima, protože jsi neplatil za elektřinu a plyn. Vzhledem ke své nízké kvalifikaci budeš mezi prvními, kdo bude propuštěn z práce při příští redukci zaměstnanců. Co budeš řešit jako první? &#8211; &#8211; &#8211; To, že má Lidl v letáku černocha!</em>”</span>

<span style="font-weight: 400;">Máme se fakt dobře a nemáme žádné opravdu existenční problémy. Tím nemyslím sebe, ale tak nějak většinu obyvatelstva ČR. Jen díky tomu si můžeme dovolit udělat kauzu z toho, že někdo dal do letáku černocha a pár nějakých dřeváků k tomu přidalo rasistické pindy. Když není nic důležitějšího, co by se řešilo, že, tak proč neřešit tohleto?! Tak se to hněte v médiích a u každého článku je pak dole ve stoce (bůhvíproč zvané “Komentáře čtenářů”) naloženo hned na několik paragrafů o hanobení…</span>

<span style="font-weight: 400;">Dobře, na chvíli se budu věnovat samotné podstatě celé pseudokauzy a připustím si, že jsem byl naivní mamlas, protože jsem už před lety nabyl na základě pozorování ve svém okolí dojmu, že třeba antisemitismus je pasé a že černoch kdekoli už je naprosto normální věc. Od kdy že je v nejsledovanějších zprávách Rey Koranteng? Jako chápu, že v roce 1985 někde v Záblatíčku nad Svitávkou mohl vzbudit živý černoch na ulici pozornost, protože nikdy nikdo z místních živého černocha neviděl (pokud se tedy nepočítá ten, co hrál v Emanuele, kterou předseda MNV někde sehnal na videokazetě a koukla na to u něl půlka vesnice). Ale dneska? No, asi se pletu&#8230; </span>

<span style="font-weight: 400;">Ono totiž, jestli jsem správně pochopil ty řeči okolo, nikomu nevadí černoch jako takový, ale fakt, že (a teď bacha, myšlenkový potůček nabírá spád) “<em>černoch v letáku symbolizuje to, že nám Lidl nutí multikulti propagandu, podle které je údajně normální, že jsou mezi námi černoši!</em>” Myšlenkový potůček teď proletěl <em>Šlajsnou Vlastenecké Logiky</em> jak burčák zažívacím traktem a vy najednou zíráte: “Cože? Co se to právě stalo? Opravdu někdo tvrdí, že je špatné ukazovat svět, kde mezi námi žijí černoši?” Reakce Lidlu je příkladná: proberte se, je 21. století, a mezi námi žijí nejen lidé s jinou barvou pleti, ale i s nějakým vyznáním, dokonce i s jiným vyznáním… To byste se divili, kdo všechno mezi námi žije! Já se taky divím…</span>

<span style="font-weight: 400;">Tahle celá záležitost ukazuje zase pár zajímavých věcí. Například to, že ten ryzí, tupý a jednoduchý rasismus zůstává jen pro ty nejomezenější skupiny lidí. Pro ty, pro které je, jak se říká, “diktát z ČJ ještě horší než diktát z EU”. Jenže, jak se začalo odhalovat už v době “uprchlické krize”, která hezky načechrala charaktery, tak rozhodně nelze xenofobii, rasismus, omezenost a podobné věci vztahovat pouze na levou část Gaussovy křivky. Velmi silně se podobné tendence projevují, zdánlivě paradoxně, třeba u lidí s vysokoškolským vzděláním technického směru. Až by se jednomu nechtělo věřit, kolik ajťáků by se před rokem bývalo rádo vyzbrojilo kvérama a vyrazilo lovit uprchlíky jak Pokémony &#8211; naštěstí jen hubou, protože jak je znám, tak by se pravděpodobně postřelili už při nabíjení. I tentokrát jsem našel právě mezi lidmi z téhle skupiny intenzivně sdílené obavy z “diktátu multikulturality” a z toho, že si Lidl “dovolil poučovat”.</span>

<span style="font-weight: 400;">Co naděláte. Jak často opakuju: jaký démos, taková demokracie. Miroslav Macek ve svých glosách často opakuje, v souvislosti s různými podivnostmi, které plodí naši politici, mantru: “&#8230; a defenestrace v nedohlednu!” Jenže politici jsou jen obraz voličů. Pardon, ale je to tak. Koho chce v takovém případě Miroslav Macek vyhodit z okna?</span>