---
id: 2685
title: The Setup
date: 2017-01-17T12:44:50+01:00
author: Martin Malý
layout: post
guid: http://www.misantrop.info/?p=2685
permalink: /the-setup/
mashsb_timestamp:
  - "1566814407"
mashsb_twitter_handle:
  - adent
mashsb_shares:
  - "2"
mashsb_jsonshares:
  - '{"total":2,"error":"","twitter":1,"facebook_shares":1}'
image: /wp-content/uploads/2017/01/USB-OTG_Setup_IMG_2342.jpg
categories:
  - Nezařazené
tags:
  - Hardware
  - Setup
  - Software
---
_(Pro Thesetup.cz jsem tohle napsal v roce 2014 &#8211; vítaná příležitost dodat aktualizace)_

## <span style="font-weight: 400;">Kdo jsi a čemu se věnuješ?</span>

<span style="font-weight: 400;">Jsem člověk, co se motá okolo počítačů. Dřív jsem psal “programátor”, ještě předtím “správce sítí”, ale dneska už jsem rád, že to říkat nemusím. Věnuju se webovým technologiím, píšu o nich, sleduju je, mám rád staré osmibitové počítače a věnuju se jim, ale nesplňuju představy o “geekovi”. Naštěstí. Krom toho rád vařím, rád zkoumám bohatý svět chutí a vůní skotské whisky, rád cestuju a rád hraju počítačové hry. A na to všechno si vydělávám napůl psaním slov, napůl psaním programů.</span>

_2017: Stále to platí! Navíc občas přednáším o Arduinu a IoT._

## <span style="font-weight: 400;">Jaký používáš hardware?</span>

<span style="font-weight: 400;">“Generické PC”. Od roku 1996 si všechny svoje pracovní počítače sestavuju sám. Teď zrovna mám nějaké šestijádrové AMD, 32GB RAM, 1TB HDD + 256GB SSD. Nejsem značkový fetišista a k počítači přistupuju čistě utilitárně. Na cesty mám lehký ultrabook Asus Zenbook U21X &#8211; ten jsem si pořídil v době, kdy jsem od vysedávání před počítačem musel vstát a začít cestovat, přednášet, učit, jezdit po konferencích a tak dál. Koupil jsem ho hlavně proto, že je lehký. Předtím jsem měl něco od Dellu, ale tahat na rameni skoro tříkilovou zrůdnost, nebo kilový ultrabook, to je zatracený rozdíl.</span>

_2017: Doma mám stále generické PC s Windows 7, dokonce stále totéž, i když jsem AMD vyměnil po vylití vody do PC za Core od Intelu. Ale v práci a na cestách používám MacBook. Nijak se z toho nehroutím, nemám z toho ani žádný extra výlučný nebo kreativní pocit. Je to prostě jen skvěle fungující počítač, který kombinuje výhody Windows a Linuxu. Na vývoj softwaru a prezentace skvělé. Nic víc na něm nedělám._

<span style="font-weight: 400;">Kromě toho používám herní konzole XBox 360 s Kinectem a PlayStation 3. Jako první jsem měl XBox 360, pak jsem si pořídil PS3 kvůli exkluzivním hrám, které jsou pouze pro PS. Ke konzolovému hraní jsem se dostal proto, že mě přestaly bavit neustálé obstrukce s hraním na PC, kde tuhle chybí knihovna, támhle něco nefunguje, onde jsou nekompatibilní verze pofidérních ovladačů…</span>

_2017: Místo XBoxu 360 mám XBox One, místo PS3 mám PS4, ale jinak vše při starém_

<span style="font-weight: 400;">Pro “hraní si” mám Raspberry Pi, úžasný maličký počítač, pár Arduin, ZX Spectrum 128 +2, Atari ST, Amstrad CPC 6128, Atari 130XE, PMI-80, Sharp PC-1360, Sharp MZ821 &#8211; a plný šuplík starých procesorů, pamětí a dalšího vybavení, ze kterého si nějaký fantaskní počítač občas postavím.</span>

_2017: Platí stále, jen toho je násobně víc 🙂_

<span style="font-weight: 400;">Mobilní telefon mám teď pár týdnů BlackBerry Z30. Dlouho jsem měl Windows Phone, naposledy Lumii 900, ale přešel jsem na BlackBerry, protože BB je zkrátka výrobce, který umí udělat příjemný, dobře ovladatelný a skvěle vyladěný telefon.</span>

_2017: BlackBerry sloužil dlouho a dobře. Nakonec jsem zahlédl tmu na konci tunelo, BlackBerry se přeorientovalo na Androidy, a tak jsem si řekl, že to zkusím, a zkusil jsem to. Koupil jsem &#8222;nějaký Android&#8220;, konkrétně LG G3, a nějak s tím žiju. Nejsem nadšenec, co učůrává z telefonu, je to nástroj&#8230;_

<span style="font-weight: 400;">Hodinky nenosím, tabletu jsem se zbavil (měl jsem Galaxy Tab, pak BlackBerry Playbook), protože jsem usoudil, že pro tenhle koncept zařízení nemám využití. Ani přehrávač MP3 nemám.<br /> </span>

_2017: Místo hodinek mám MiBand 2, ale ne proto, abych si kontroloval fyzický výkon, ale proto, aby mě vzbudil, když to bude nejvhodnější._

## <span style="font-weight: 400;">Jaký používáš software?</span>

<span style="font-weight: 400;">U těch starých počítačů to je jasné: takový, jaký je k dispozici, popřípadě si ho píšu sám. Pro normální práci používám už řadu let Windows, aktuálně ve verzi 7, která je stabilní, rychlá a dostatečně funkční. Programy píšu v editoru Sublime Text 2, protože je malý, rychlý, velmi schopný a neobtěžuje zbytečnostmi. Texty píšu buď v Google Docs (jako třeba tyhle odpovědi) nebo ve Wordu &#8211; mám MS Office 2013. K běhu webových aplikací používám server nginx nebo node.js, to podle toho, jestli píšu v PHP, nebo JavaScriptu.</span>

_2017: Win7 platí stále, k tomu ale i macOS, a někde mám snad i desítky. Sublime Text mám ve verzi 3, a v PHP už nepíšu._

<span style="font-weight: 400;">Na poštu používám Outlook 2013, ke čtení RSS webovou aplikaci g2reader &#8211; po odchodu Google Readeru to byla slušná a funkční náhrada. Jinak samozřejmě Twitter (respektive HootSuite, protože těch účtů mám spoustu), Facebook, Google Talk pro komunikaci. Pro práci s webem primárně prohlížeč Chrome &#8211; je dostatečně rychlý, robustní, přitom “lehký”, a jeho vývojáři berou jeho vývoj jako práci, ne jako politickou proklamaci. Samozřejmě že kvůli ladění mám i Internet Explorer, Firefox a Operu, ale primárně je to Chrome.</span>

_2017: Na poštu mám Mailbird, zbytek platí stále_

<span style="font-weight: 400;">Když si pouštím hudbu, tak používám buď Google Play, nebo Rdio, to podle toho, jestli chci poslouchat svoje sbírky (Play), nebo něco nového a neznámého (Rdio).</span>

_2017: Místo Rdio je Spotify._

<span style="font-weight: 400;">Na běh blogů používám WordPress, který nabízí obrovské možnosti konfigurace, a zároveň je dostatečně jednoduchý a “standardní”. Instaluju je na cloudovou službu Webcloud. Když dělám nějaké statické weby, hostuju je v cloudu AWS od Amazonu. Obojí proto, že je to levné a dostatečně spolehlivé bez velkého nastavování a laborování.</span>

_2017: Kupodivu platí stále_

<span style="font-weight: 400;">No a jedna z nejdůležitějších aplikací, kterou používám, a která je nezbytná pro lidi jako já, co mají víc počítačů, je Dropbox. Aplikace, která dělá jednu věc (synchronizace souborů, co si do něj vložím), a dělá ji naprosto perfektně, bez problémů a zbytečných řečí okolo. Navíc umožňuje sdílet soubory s kolegy, takže pro práci je to nástroj nepostradatelný.</span>

## <span style="font-weight: 400;">Jak by vypadala tvá konfigurace snů?</span>

<span style="font-weight: 400;">Možná vás překvapím, ale o konfiguracích nesním. Počítač je pro mne nástroj každodenní práce, a tak si pořizuju vždy takový, aby mi vyhovoval. Kdybych si pořídil nějaký nevyhovující a pak snil o lepším, byl bych blázen.</span>

_A to můžu i v roce 2017 podepsat!_