---
id: 1502
title: Jak dělá liška?
date: 2013-09-22T11:36:48+01:00
author: Martin Malý
layout: post
guid: https://misantrop.info/?p=1502
permalink: /jak-dela-liska/
dsq_thread_id:
  - "1786238992"
mashsb_timestamp:
  - "1572506302"
mashsb_shares:
  - "0"
mashsb_jsonshares:
  - '{"total":0,"error":"","twitter":0,"facebook_shares":0}'
image: /wp-content/uploads/2013/09/the-fox-ylvis-norwegian-video-what-does-the-fox-say-youtube.jpg
categories:
  - Nezařazené
---
Jak by dělala? Přeci &#8222;úúúúú, seksi lejdy!&#8220; Ne, promiňte, tak dělá korejský kůň! Tak znovu: Jak dělá norská liška? (Pozor, článek může obsahovat ušní červy!)

<!--more-->

Před pár dny (víc než tři týdny to není) se internetem prohnalo nové hudební video a nasbíralo (od 3.9. do dneška) nějakých 46M zhlédnutí na YouTube. Klíčová slova jsou: _Jak dělá liška?_ Totiž, všichni víme, jak dělá kravička, kočička, pejsek i rybička, ale jak dělá liška? Norské duo Ylvis hledá odpověď:



Koukal jsem na to a zaujalo mě to. Jednak je to video notně praštěné, jednak paroduje nejrůznější současná popová klišé (například Ke$hino blo-o-o-o-w nebo Gangnam dance), a v neposlední řadě je řemeslně velmi dobré. Takže jsem začal pátrat po dalších kouscích od týchž autorů, a s potěšením jsem zjistil, že mají takových kousků víc. (Ostatně, jsou v Norsku poměrně známí a vystupují už od roku 2000.)

Ve všech písničkách, co jsem našel, se opakovaly tytéž rysy: Ylvis vezmou nějaký hudební styl, vyberou z něj známá klišé a natočí, nu, v podstatě parodii, která by ale v daném hudebním stylu mohla klidně být součástí mainstreamu. Je libo &#8222;stadiónový rock&#8220;? Jasně, proč ne, tady je píseň, která opěvuje velkého hrdinu, něco mezi Rambem a Agentem 007 (a jistě jen shodou okolností jde o [Jana Egelanda](https://en.wikipedia.org/wiki/Jan_Egeland), norského politika)



Melodie, u které by člověk očekával, že v ní černošský zpěvák zpívá něco o mmmmmh&#8230; wow&#8230; hot bejby&#8230;, slouží u Ylvisu jako základ pro píseň o chajdě v lesích (&#8222;Malý dřevěný ráj / je to můj vlastní soukromý Taj Mahal z borovicového dřeva / až na ten tvar a rozměry / &#8230; / a pokud rádi čůráte venku / tak je to rozhodně místo pro vás&#8220;)



Ostatně, co by se stalo, kdyby v písničkách všechny ty jemné narážky a jinotaje někdo zazpíval na plná ústa? No, vypadalo by to třeba takhle &#8211; tentokrát v rapovém stylu, i s tím kvíkavým hlasem:



Pokud sledujete klipy od Ylvisů (to je novotvar, co?), dávejte pozor na drobné vizuální narážky (v klipu o lišce je to třeba člověk v masce koně, který zase odkazuje na [Blo-o-o-o-w](https://www.youtube.com/watch?v=CFWX0hWCbng)) a nepřeskakujte, poslouchejte hezky celé. Já při prvním poslechu následující písně přeskakoval, a najednou mi vtip nedával smysl. Bez přeskakování to náhle zapadlo do sebe &#8211; muzikálová píseň o hledání někoho, jako jsem já sám, někoho&#8230; kdo má taky rád dubstep!



No a na závěr jsem si nechal kousek, co se mi líbí asi nejvíc. Ylvis si totiž zjevně kladou zásadní otázky docela často, takže kromě toho, jak dělá liška, zjišťují i jaký je smysl Stonehenge! Hrdina této písně je úspěšný mladý muž, který má všechno &#8211; milující ženu, děti, vlastní talkshow v televizi &#8211; a přesto není spokojen, protože ho jedna věc opravdu trápí. On totiž neví, jaký je smysl Stonehenge!

> Měli byste nechat malou nápovědu  
> když už postavíte tohle zkurvené kamenné bludiště!  
> Kdo, doprdele, postavil Stonehenge?  
> Dva chlápci z doby kamenný, co neměli do čeho píchnout  
> a tak si řekli: &#8222;Hele, kámo, postavíme henge, nebo dvě!&#8220;
> 
> Dal bych cokoli za to, abych věděl  
> (Sbor) O Stonehenge  
> Jo, dal bych všechno co mám  
> (Sbor) Dal bys i svoje auto?  
> Hmmm, děláte si legraci? Jasně že bych dal auto  
> (Sbor) Jaké auto máš?  
> Já mám Civic. Mám Civic. Mám Civic!  
> (Sbor) Auto, kterému můžeš věřit!