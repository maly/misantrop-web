---
id: 1265
title: 'Tři písmena, která otřásla webem&#8230;'
date: 2013-04-28T12:55:54+01:00
author: Martin Malý
layout: post
guid: https://misantrop.info/?p=1265
permalink: /tri-pismena-ktera-otrasla-webem/
dsq_thread_id:
  - "1241352353"
mashsb_timestamp:
  - "1575151936"
mashsb_shares:
  - "0"
mashsb_jsonshares:
  - '{"total":0,"error":"","facebook_shares":0,"twitter":0}'
image: /wp-content/uploads/2013/04/korporace.jpg
categories:
  - Nezařazené
---
A nejen webem! Ptáte se, která to jsou? V abecedním pořadí: E, O, S!

<!--more-->

Bylo to tuším kolem roku 2004, kdy si začali bloggeři poměřovat své PageRanky. Kdo měl pět, byl hodně dobrej, kdo šest, byl SuperStar a dostal cenu Zlatého Prokopa. Jenže za čas je to přestalo bavit, snad proto, že PageRank je běžnému bloggerovi úplně napytel.

V té době taky vystrčila růžky zkratka SEO</a>, Markem Prokopem krásně přeložená do podoby &#8222;Optimalizace pro vyhledávače&#8220; (kdybych měl pětikorunu pokaždé, když Marek veřejně přizná, že to nebylo příliš šťastné, tak mám dneska &#8211; no, možná i dvacku!) O SEO se začalo mluvit, a jako pokaždé, když se o něčem mluví, tak i u SEO proběhl proces &#8222;zkriplení pojmu&#8220;. Totiž &#8211; věrozvěsti o SEO psali a vykládali, ale jejich výklady poslouchaly zástupy lehkookých čtenářů a jednouchých posluchačů, kteří si z toho celého vzali jen pár zkreslených, a někdy i zcela nesmyslných tezí. Nad nimi si pak postavili ponaučení &#8211; a to je to, co dneska známe pod pojmem praSEO.

Ultimátní praseotická teze zní: **Je nutné být první v Googlu!** Být první v Googlu je fáze 1, pak je fáze 2, no a fáze 3 je profit!

Jak toho dosáhnout? No, musíte mít vysokej PageRank! A toho se dosáhne jednoduše, pomocí těchto kroků:

  1. Musíte mít vysokou _hustotu klíčových slov, pyčo!_ To znamená, že na stránkách řeznictví musí bejt v každý větě slovo &#8222;maso&#8220; nebo &#8222;masný výrobek&#8220;, v titulku pak dvakrát
  2. Musí na vás hodně webů odkazovat. To se zařídí pomocí &#8222;registrací do katalogů&#8220; a &#8222;PR články na PR webech&#8220;, popřípadě napíšete bloggerům a nabídnete jim &#8222;vysoce výhodnou výměnu odkazů&#8220;.

Vysvětlení, proč jsou oba tyto kroky v takhle holé podobě totální nesmysl nechám na jiných. Mě na nich zaujala jiná věc, totiž to, jak se dokázaly uchytit a co všechno zvládly zmrvit v rukou akčních střelců, lidí, kteří mechanicky aplikují poučky, aniž by se snažili o cokoli víc.

Když jsem před lety psal o tom, [jak se státi kopyrajtrem](https://misantrop.info/stavame-se-internetovymi-podnikateli-lekce-2-kopyrajtr), měl jsem zářné předobrazy Vomočila a Vogla, mistry hydratovaných PR článků. Jenže realita je mnohem horší&#8230; Hydratovaný styl se stal _mainstreamem_.

Stále častěji se setkávám s texty, kde autor naprosto tupě opakuje slova dokola a dokola. Dřív jsem si myslel, že to je znak nedostatečné slovní zásoby, jenže v poslední době se setkávám s lidmi, kteří to dělají, protože si myslí, že _to tak má být_! Že když píšou o vysavači, tak v každé větě musí být slova &#8222;vysavač&#8220; nebo &#8222;lux&#8220; nebo &#8222;elektrický pomocník pro úklid koberců a podlahových ploch&#8220;, protože prostě&#8230; protože! Aniž by znali zkratku SEO &#8211; nevědí, proč ta slova opakují; dělají to automaticky, poniváč to vidí v jiných textech a mají za to, že _se to tak má_.

Z _hustých klíčových slov_ se tak stává stejný tik jako z [provádění realizace](https://www.google.com/search?q=prov%C3%A1d%C3%ADme+realizace&aq=f&oq=prov%C3%A1d%C3%ADme+realizace&aqs=chrome.0.57j62.3727j0&sourceid=chrome&ie=UTF-8#safe=off&hl=cs&biw=1280&bih=624&sclient=psy-ab&q=%22prov%C3%A1d%C3%ADme+realizace%22&oq=%22prov%C3%A1d%C3%ADme+realizace%22&gs_l=serp.3...6890.7985.0.8921.2.2.0.0.0.0.277.385.0j1j1.2.0...0.0...1c.1.11.psy-ab.S6UsT40OwX0&pbx=1&bav=on.2,or.r_cp.r_qf.&bvm=bv.45645796,d.Yms&fp=3fd11da616ee78c7) a [zajišťování provádění](https://www.google.com/search?q=prov%C3%A1d%C3%ADme+realizace&aq=f&oq=prov%C3%A1d%C3%ADme+realizace&aqs=chrome.0.57j62.3727j0&sourceid=chrome&ie=UTF-8#safe=off&hl=cs&sclient=psy-ab&q=%22zaji%C5%A1%C5%A5ujeme+prov%C3%A1d%C4%9Bn%C3%AD%22&oq=%22zaji%C5%A1%C5%A5ujeme+prov%C3%A1d%C4%9Bn%C3%AD%22&gs_l=serp.3...22029.30917.1.31206.24.21.3.0.0.1.124.1492.20j1.21.0...0.0...1c.1.11.psy-ab.lMPK7BsAfzM&pbx=1&bav=on.2,or.r_cp.r_qf.&fp=3fd11da616ee78c7&biw=1280&bih=624).

U toho druhého bodu mě zase překvapuje, kolik lidí považuje &#8222;sepsání _hydratovaného článku_ a jeho umístění na PR weby kvůli odkazům&#8220; za něco samozřejmého a diví se, že někdo může být proti. Nazval bych to kargokultickým počínáním, ale chybí tomu ten prvotní předobraz, který ukazuje, že to někdy někomu k něčemu užitečnému bylo.

Variace na diskusní obrat &#8222;_kritici nám vlastně přivádějí další návštěvníky, buhehe, mamlasové!_&#8220; (zvaný též &#8222;všechkokotůfutrál&#8220;) tady říká: _chachacha, vaše řeči o nesmyslnosti zápisu do katalogů jsou jen plky, důležité je, že my dokážeme ten web dostat na první místo v Googlu!_ A co? Pokud to není podpořené dalšími kvalitami, tak je to zcela zbytečné snažení, jalové jako [běžešelemovací řůčovičky](https://www.lupa.cz/clanky/bezeselemovaci-rucovicky-stav-v-polocase/).

Jenže se z toho stalo něco běžného. Intenzita těhle úkazů přesáhla kritickou mez, za kterou si neznalí lidé říkají &#8222;Aha, asi se to takhle dělat má&#8230;&#8220;, a dělají to taky. Konformita a bandwagon efekt v praxi. Za chvíli &#8222;běžný uživatel&#8220; neuvěří, že SEO je něco jiného než opakování slov a PR články, stejně jako málokdo z nich věří, že &#8222;empétrojka&#8220; je něco jiného než krabička s konektorem pro sluchátka a že &#8222;blog&#8220; není totéž co &#8222;zápisek&#8220;. Nojo, no&#8230;

Mimochodem, to téma &#8222;přitakání průměru&#8220; si zaslouží ještě zopakovat. Rád bych to demonstroval na Životě v korporaci a na Padesáti odstínech šedé (obojí je přímo esence průměrnosti), a možná bych přidal zaplevelení jazyka švihadlovštinou a téma mikrofonové křeče jako ukázku toho, kdy by průměrné mělo zůstat průměrným. Tak určitě.