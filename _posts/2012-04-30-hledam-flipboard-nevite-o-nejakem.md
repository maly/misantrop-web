---
id: 331
title: Hledám Flipboard, nevíte o nějakém?
date: 2012-04-30T09:28:05+01:00
author: Martin Malý
layout: post
guid: https://misantrop.eu/?p=331
permalink: /hledam-flipboard-nevite-o-nejakem/
dsq_thread_id:
  - "669905741"
mashsb_timestamp:
  - "1545929785"
mashsb_shares:
  - "0"
mashsb_jsonshares:
  - '{"total":0,"error":"","twitter":0,"facebook_shares":0}'
categories:
  - Nezařazené
---
Prokrastinační placku od Apple mám doma už nějaký ten pátek, takže se postupem času ukázalo, k čemu ji používám. Je tam totiž jedna aplikace, co jinde nemám! Totiž Flipboard. (Na všechno ostatní mám Playbook.)

<!--more-->

Zatímco weby jsou plné nejrůznějších &#8222;alternativ k Flipboardu&#8220; pro Androidy a kde co, tak já upřímně říkám, že to alternativy nejsou. Flipboard totiž umí několik věcí, které na něm oceňuju a které jsou &#8222;killer fýčr&#8220;. Totiž:

  1. Dobře vypadá a dobře se s ním pracuje. Počet informací na jednu stránku je přiměřený.
  2. Informace jsou pěkně prezentované &#8211; většinou s obrázkem ačitelným písmem.
  3. Flipboard bere data jak z RSS, tak z Twitteru nebo Redditu.
  4. Dokáže předat GReaderu a dalším informace o tom, co jsem si označil a co jsem si přečetl.
  5. Dokáže informace snadno poslat mailem nebo tweetnout.

Tyto body jsou pro mě zásadní, a v téhle kombinaci jsem je nenašel nikde jinde, u žádné jiné aplikace. Takže: Ne, Flipboard pro mne alternativu nemá. A ano, nebýt Flipboardu, leží iPad ve skříni a tahám ho jen na testy.

Říkám si ale, že to je stejně zvláštní &#8211; vždyť by takovou aplikaci nemělo být těžké převést do webové podoby (sorry, GReadere a spol., ale to vaše nejsou prezentované informace, to je výpis z tiskárny). Nemusela by mít ani kewl otáčení stránek, hýml&#8230; Článek s náhledem, vyřešené sdílení, vyřešené &#8222;like&#8220;. Různé &#8222;alternativy&#8220; nemají to či ono, ale bohužel &#8211; můj seznam je &#8222;must have&#8220;, neexistuje, že by třeba nebyla možnost retweetu nebo poslání mailem.

Takže hledám takovou aplikaci. Primární účel je ten, že sbírám informace z různých pramenů, a určitý výběr posílám dál různými kanály. Flipboard to umožňuje bez velkého zdržování a nutnosti klikat kvůli každé pitomině na nějaká kůl tlačítka&#8230;

Máte vhodnou alternativu? A rovnou říkám, že [tyhle alternativy pro Flipboard](https://alternativeto.net/software/flipboard/) jsou pro mne na prd, jedna jako druhá.

Ideálně webová aplikace, desktopová, nebo pro Android.

A jestli o ničem nevíte, ale hledali jste nápad, co udělat, tak rovnou dodám, že jsem do takové aplikace ochoten investovat 199 Kč / 9.99 USD. Pokud bude úžasná, tak až dvojnásobek.