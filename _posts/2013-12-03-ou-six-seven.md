---
id: 1745
title: Ou Six Seven
date: 2013-12-03T10:38:33+01:00
author: Martin Malý
layout: post
guid: http://www.misantrop.info/?p=1745
permalink: /ou-six-seven/
dsq_thread_id:
  - "2020173727"
mashsb_timestamp:
  - "1548842168"
mashsb_shares:
  - "12"
mashsb_jsonshares:
  - '{"total":12,"error":"","twitter":12,"facebook_shares":0}'
image: /wp-content/uploads/2013/12/067.gif
categories:
  - Nezařazené
---
Na tenhle počin Petra Koubského jsem se těšil a fandím mu.

<!--more-->

Petr Koubský je, pokud to nevíte, pro mne něco jako šedá eminence. Samosebou jsem četl jeho Softwarové noviny a i v tomhle století jsem sledoval, co píše&#8230; Byl (a je) to zkrátka ten člověk, který umí a který je trošku legenda &#8211; ale naštěstí je tak bezprostřední, že okolo něj není _nepříjemný opar hvězdnosti_. Taky jsem zjistil, že za několika událolstmi, které mě posunuly tam, kde jsem, stál v pozadí on (za což mu děkuju).

Každopádně když se začalo proslýchat, že Petr něco připravuje, a že to _něco_ je nový časopis, zajímalo mě to, protože o to, co Petr dělá, je dobré se zajímat. Věděl jsem, že Petrův ideál je _dlouhý čtení_, náročná publicistika o zajímavých tématech, kvalitně redigovaná &#8211; tedy to, co bych si velmi rád četl, kdyby to tu někdo vydával. Petr rukavici zvedl.

[067](http://067.cz/), jak se jeho počin jmenuje, bude vycházet pravidelně, bude placené a bude v každém čísle obsahovat tři dlouhé a dobře redigované články na &#8222;libovolné téma kromě politiky&#8220;.

Musím říct, že první vydání 067 je pro mne hodně rozpačité. Dobře to [popsal Patrick Zandl](http://www.marigold.cz/item/agent-067) a já to nebudu duplikovat. Ve zkratce: Úvodník Petra Koubského je úvodník a měl by zůstat na webu jako vysvětlení pro budoucí předplatitele. Michal Kašpárek je pro mne publicistický objev posledního roku, a i když má slabší chvíle, je hodně zajímavé ho číst. Bohužel pro 067 připravil &#8222;slovníček trendy pojmů&#8220; a já se nemůžu zbavit dojmu, že recykluje sám sebe. Takže nejnosnější materiál je vlastně prostřední článek o planespottingu, který je &#8211; bohužel &#8211; pro mne _řídký_. Nedokázal mě zaujmout.

Přesto jsem si 067 [předplatil](http://067.cz/order/new?c=h7hgny) (a když uděláte totéž a využijete k tomu tenhle odkaz, dostanete vy i já jeden měsíc předplatného zdarma) a vám to doporučím taky. Proč? No protože je to časopis, který chci číst, a když budu čekat, až se rozjede, etabluje a nabere švunk, tak se nedočkám, protože to zavřou dřív, než řekneš &#8222;mikropublishing&#8220;. (Vězňovo dilema, jistě pamatujete, tuhle jsem o tom mluvil a psal&#8230; ) No a když ho zavřou, tak bude ochota jiných lidí k podobným pokusům mnohem nižší. Pokud vydrží, tak se jistě najdou další, kteří třeba udělají něco, co vám osobně bude bližší.

Věřím totiž, že to má smysl. Že se takový magazín udělat dá. Taky vím, že bez přímé platby to nepůjde, a chci ho podpořit. Vím, že takových experimentů bylo víc, ale zkrátka _sázím na Petra_, protože &#8211; kdo, když ne on a jeho zkušená editorská ruka?! Držím palce a těším se, že každé další číslo bude o kousek lepší než to předchozí.