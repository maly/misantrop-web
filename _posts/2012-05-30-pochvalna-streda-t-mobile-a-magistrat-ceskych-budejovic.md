---
id: 465
title: 'Pochvalná středa: T-Mobile a Magistrát Českých Budějovic'
date: 2012-05-30T13:17:08+01:00
author: Martin Malý
layout: post
guid: https://misantrop.info/?p=465
permalink: /pochvalna-streda-t-mobile-a-magistrat-ceskych-budejovic/
dsq_thread_id:
  - "708244511"
mashsb_timestamp:
  - "1561645853"
mashsb_shares:
  - "0"
mashsb_jsonshares:
  - '{"total":0,"error":"","twitter":0,"facebook_shares":0}'
categories:
  - Nezařazené
---
Když máme follow friday, proč nemít &#8222;well done wednesday&#8220;?

<!--more-->

T-Mobile bryskně reagoval a včera odpoledne se ozval obchodní zástupce. Nenabízel žádné nesmysly, dohodli jsme se, řekl jsem mu, co potřebuju, a za hodinku jsem měl _Nabídku, Kterou Nelze Odmítnout_.

Lehké #WTF nastalo při vysvětlování mého stavu. &#8222;Jsem OSVČ,&#8220; pravím, &#8222;ale nemám IČ, protože podnikám podle aut.z.&#8220; &#8211; &#8222;Aha. To je nepříjemné, protože náš systém neumí pracovat s podnikateli, co nemají IČ&#8230;&#8220; No co, stejně jsem si ho chtěl udělat, tak si ho udělám teď a až bude, tak řeknu&#8230;

Obratem jsem volal na živnostenský odbor Magistrátu v Českých Budějovicích. Spadám pod paní Böhmovou, tak jsem jí zavolal a povídám: &#8222;Potřeboval bych poradit s živností&#8230; Já vím, že dnes nemáte úřední den&#8230;&#8220; &#8211; a z druhé strany se ozvalo: &#8222;Ale to přeci vůbec nevadí! Povídejte, co byste potřeboval&#8230;&#8220; Potěšilo. Dostal jsem instrukce, že se mám dostavit s občankou a tisícikorunou.

Apropo občanka. Blížil se termín jejího propadnutí, tak jsem před měsícem šel požádat o vydání nové, a když už jsem byl v tom, tak i o řidičák. Objednal jsem se přes internet na určitou hodinu. Přišel jsem, zadal jsem kód, během dvou minut jsem byl na řadě. Žádosti o oba doklady zabraly rovných 12 minut.

Dneska jsem si je šel vyzvednout. Opět objednaný přes internet. Vydání zabralo šest minut. Pak jsem vyrazil na živnostenský odbor. Registrace &#8211; deset minut.

&#8222;A kdybyste změnil bydliště&#8230;&#8220; &#8211; &#8222;Tak vám to nahlásím!&#8220; A paní na to povídala: &#8222;Kdepak, to nemusíte. My to dostaneme z centrálního registru. Jen vám pošleme nové oprávnění s novou adresou.&#8220;

Tyjo.

&#8222;&#8230; a chcete ho poslat, nebo se tu pro něj stavíte příští týden?&#8220; Stavím se. Mám jít na poštu, nebo na Magistrát? To snad radši půjdu na magistrát.

&#8222;A to IČ se dozvím z toho oprávnění?&#8220; ptám se ještě. &#8222;Jestli chcete, tak mi zítra zavolejte, já ho už budu vědět, já vám ho řeknu,&#8220; odpověděla úřednice.

Takhle nějak si představuju jednání s úřadama&#8230;

PS: Před deseti lety jsem na tomtéž Magistrátu absolvoval jednání s matrikou, které vyústilo až ve velmi hlasité upozornění úřednice, že ona tam je pro mne, nikoli já pro ni, a následnou stížnost na její chování. Musím se podívat, jestli už ji vyrazili&#8230;

(A to #WTF platí v plném rozsahu i pro další firmy, které mají informační systémy nastavené na &#8222;Podnikatel = IČ&#8220;. Třeba Českou poštu.)