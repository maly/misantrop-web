---
id: 2213
title: Máte chřipku!
date: 2015-02-06T11:58:38+01:00
author: Martin Malý
layout: post
guid: https://misantrop.eu/?p=2213
permalink: /mate-chripku/
mashsb_timestamp:
  - "1563451897"
mashsb_shares:
  - "0"
mashsb_jsonshares:
  - '{"total":0,"error":"","facebook_shares":0,"twitter":0}'
image: /wp-content/uploads/2015/02/hospital-hand-1100587-m1.jpg
categories:
  - Nezařazené
---
Zase jeden článek na akutní téma&#8230;

<!--more-->

Mám chřipku. Začalo to ve středu ráno a nástup příznaků byl skoro učebnicový. Proto jsem poznal, co mi je, a proto jsem se správně zachoval. Je chřipková sezóna, může se to stát i vám, tak to udělejte stejně:

1. **Chřipka není legrace**. Já vím, smrtelná mužská nemoc rýmička, přece jsi chlap, něco vydržíš, vždyť je to jen banální nachlazení&#8230; Tak aby bylo jasno: Chřipka v ČR každý rok zabije skoro 2000 lidí. Když ji přechodíte, nejlépe několikrát, zaděláte si na zánět osrdečníku, nedomykavost chlopní a taky můžete skončit na transplantaci srdce. Jo, z blbý chřipky!

2. **Chřipka je vysoce nakažlivá**. Snažte se vyhýbat davům, posilovat imunitu a všechno tohle, ale když už ji, krucipísek, máte, tak buďte doma a nikam netrajdejte! Nemusíte nakazit všechny svoje kolegy! (viz [Chřipková etiketa](https://www.forbes.cz/chripkova-etiketa-co-delat-kdyz-v-kancelari-vsichni-posmrkavaji/))

Já vím, já vím, _kdo si v dnešní době může dovolit být nemocný? My musíme makat, jinak nás vyrazej na dlažbu, obyčejnej člověk to musí nějak přechodit, Kradousku octup!_, ale tu samou výmluvu slýchám od dobře postavených lidí: Já do té práce musím, mám tam toho spoustu, to nemůžu&#8230; Hm. Prosím pěkně, nebuďte kokoti, to neodkladné vyřídíte i po telefonu či mailu z domova, když nebude zbytí.

Na druhou stranu jsou většinou komplikace u chřipky způsobené nějakou sekundární infekcí, která napadne oslabený organismus, a riziko téhle nákazy zvýšíte, když polezete mezi lidi. Přeci není tak složité to pochopit!

3. **Přijměte, že jste nemocní**. Nemějte snahu tvrdit, že &#8222;o nic nejde&#8220;. Chřipku poznáte snadno, všude po internetech se o tom píše, tak jen stručně: suchý kašel, bolest svalů a kloubů, slzení, pocení, horečka, tlak v hlavě&#8230; Můžete mít i jiné, nebo nemusíte mít všechny (já třeba nemívám nechutenství), každopádně se cítíte unavení a víte, že vám něco je (odborným termínem: _jste chcíplí!_) Uvařte si kotel čaje, vezměte ibuprofen a lehněte si! Můžete si dát i něco na odkašlání. To by mělo stačit. Ano, je to protivné, tři dny budete ležet jak Lazar, ale pomůže to. Když to neuděláte (&#8222;rýmička, pche!&#8220;), tak pravděpodobně chytnete nějaké pořádné bakteriální tóčo a poležíte si i s antibiotikama&#8230;

4. **Chřipka je virová**. To znamená, že antibiotika jsou na chřipku plat prtná. Na chřipku zabírají antivirotika (jo, známé Tamiflu třeba), ale u většiny případů je to zbytečné. Pokud nemáte chřipku, ale něco bakteriálního, tak volejte doktora a chtějte antibiotika.

5. **Jděte se bodnout**. A to myslím doslova. V lékárně prodávají takzvané CRP testy &#8211; je to taková souprava, kterou si z kapky krve (jasně že vlastní) zjistíte, jestli u vás probíhá bakteriální zánět. Poměrně přesně tak poznáte, jestli máte opravdu čistou chřipku (tedy test negativní) a máte ležet a pít čaj, nebo jestli začalo něco bakteriálního a je na místě zasáhnout.

Děkuju za pozornost. Téma příští přednášky bude: Domácí homeopatická léčba plicního moru!