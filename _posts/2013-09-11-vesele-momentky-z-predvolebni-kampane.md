---
id: 1465
title: Veselé momentky z předvolební kampaně
date: 2013-09-11T09:21:47+01:00
author: Martin Malý
layout: post
guid: https://misantrop.eu/?p=1465
permalink: /vesele-momentky-z-predvolebni-kampane/
dsq_thread_id:
  - "1747791371"
mashsb_timestamp:
  - "1575012822"
mashsb_shares:
  - "0"
mashsb_jsonshares:
  - '{"total":0,"error":"","facebook_shares":0,"twitter":0}'
image: /wp-content/uploads/2013/09/web-cover-650x366.jpg
categories:
  - Nezařazené
---
Zase o politice a předvolební kampani&#8230;

<!--more-->

Zeman. Má smysl k tomuhle samolibému ješitnému věčně ožralému jedinci něco říkat? Překvapuje někoho, že nejdřív prohlásí, že nebude podporovat žádnou politickou stranu v kampani, že se pak objeví billboardy strany, která má jeho jméno v názvu, a na těch plakátech je nápis &#8222;Já budu volit Zemanovce&#8220;, k čemuž z rohu kouká retušovaný Zeman na poštovní známce? A překvapuje někoho, že Zeman prohlásí, že to rozhodně žádná podpora není? Ještě že nepíšu dopisy, musel bych teď shánět známky s Fifinkou!

Jako druhé v pořadí máme Piráty. Tahle veselá společnost vydala předvolební plakáty, kde se členové staví vedle známých historických osobností. S neskromností, vlastní všem lidem bez smyslu pro realističnost, staví vedle sebe Masaryka (kterého označují za &#8222;prvního prezidenta české republiky&#8220; (sic!)) a PHDr. Ivana Bartoše, Ph.D. Sdělení, které si z toho odnáším, je jasné: &#8222;Hle, i náš dredatý předseda má dva, rozumíš, DVA tituly&#8230; a co ty, Masaryku?&#8220; Na upozornění, že Masaryk nebyl nikdy prezidentem české (ani České) republiky prý na Facebooku reagují tím, že se jedná o záměr, který má přitáhnout pozornost. A tady dovolte, abych se zasmál: HO HO! _Ještě se k tomu vrátím._

Piráti rovněž pobavili tanečky okolo kampaně. Její přípravy byly utajované, aby se předešlo únikům připravovaných plakátů (jo, přesně těch komických), a Piráti žádají potrestání toho, kdo jim ty návrhy vynesl ven. Ano, titíž Piráti, co provozují PirateLeaks, tedy server, kam mají unikat informace, které jsou utajovány v rozporu s veřejným zájmem (o tom, co je veřejný zájem, rozhodují v takových situacích Piráti). Pirátské heslo by asi mělo být &#8222;**Co je vaše, to je všech, a co je naše, do toho vám nic není!**&#8220; &#8211; ačkoli verbálně tvrdí opak, jejich skutky je usvědčují z něčeho jiného.

<a href="https://misantrop.eu/vesele-momentky-z-predvolebni-kampane/1240545_10151781881944039_163354117_n/" rel="attachment wp-att-1467"><img class="aligncenter size-full wp-image-1467" alt="" src="https://misantrop.eu/wp-content/uploads/2013/09/1240545_10151781881944039_163354117_n.jpg" width="681" height="960" srcset="https://misantrop.eu/wp-content/uploads/2013/09/1240545_10151781881944039_163354117_n.jpg 681w, https://misantrop.eu/wp-content/uploads/2013/09/1240545_10151781881944039_163354117_n-141x200.jpg 141w, https://misantrop.eu/wp-content/uploads/2013/09/1240545_10151781881944039_163354117_n-354x500.jpg 354w" sizes="(max-width: 681px) 100vw, 681px" /></a>

No a v neposlední řadě ODS. Tahle strana mě překvapuje tím, že stále ještě existuje &#8211; a nedosti na tom, ona má i volební kampaň! Do volební kampaně přišla s Twittrem &#8211; konkrétně s Twittroptákem, hashtagem a sloganem Volím_pravici. A k tomu ani nenapsali, že jde o ODS. Ta strana totiž totálně ztratila sebereflexi a stále je přesvědčena o tom, že je &#8222;nejsilnější pravicová strana&#8220;, takže je přeci všem jasné, že když volím pravici, tak jedině je!

Aby nebylo srandy málo, tak doménu volimpravici.cz mají šoumeni ze SSO, a to už někdy od března. To znovu potvrzuje, jak moc je ODS mimo realitu &#8211; chce vstoupit na ty internety, protože tam jsou tihleti mladí, ale bohužel o něm vědí kruté kulové a na sociálních sítích se pohybují přesně v intencích tatíčka zakladatele: netuší, která bije. (Ostatně jediný politik, schopný na socsítích existovat, je Zdeněk Škromach, a snad proto ho ČSSD upozadila až kam to jde a místo toho vymýšlí alotria vlastní.)

Kampaň ODSky je nejen naprosto prázdná a <del>fal&#8230;</del> ehm, pitomá, ale i totálně zhudlařená. Její zářný ideový vrchol přišel v okamžiku, kdy se provalil ten trapas s doménou. Čelní politici ODS se k tomu rozhodli postavit čelem a prohlásili, že &#8222;děkují všem, co na to upozorňují, protože tak upozorňují na kampaň ODS a napomáhají jejímu šíření!&#8220;

A to je ten obrat, pro který razím označení &#8222;_všechkokotůfutrál_&#8222;. V obecné verzi, kdy se používá pro nesoudná PR oddělení různých webových služeb, zní: &#8222;_Cha cha, vy kritičtí šťouralové, myslíte si, že nás tou svojí kritikou poškodíte, ale ve skutečnosti nám přivádíte další návštěvníky, a wo to de!_&#8220; Lze na to opáčit, že takováhle návštěvnost je naprosto jalová a můžou si ji tak akorát namazat na prsa, ale lepší je nereagovat nijak, protože tenhle argument je takzvaná _konečná_.

Nejen že ODS tedy použila _všechkokotůfutrál_, ale ještě si naběhla na vidle &#8211; popularizací sloganu &#8222;volím pravici&#8220; totiž pomáháte kampani &#8222;volím pravici&#8220;, která je obecná, a protože je obecná, tak není nikde psáno, že si ji všichni spojí zrovna s ODS. Naopak! Jediní, kdo si ji s ODS spojují, jsou zjevně mediální a marketingoví specialisté (kteří to mají v popisu práce) a ODS samotná (která je prostě _mimo_).

A celému tomu nasadila korunu záležitost s kandidujícím nekandidujícím Šloufem. Začíná mi připadat, že v tom je nějaký mustr&#8230; Kdybych ho měl naformulovat, byl by nějak takhle:

  1. Něco zkusíme&#8230;
  2. Veřejnost nám to tentokrát nesežere a vypadá to, že jsme totálně nesoudní.
  3. Couvnem, a abychom nevypadali jako pitomci, řekneme, že jde o ústup do předem připravených pozic a že to bylo celé od počátku takhle plánované v rámci kampaně.
  4. Když do toho bude dál někdo šťourat, tak to otočíme proti němu a řekneme, že mu možná připadá, jak nám to nandal, ale ve skutečnosti vlastně šíří povědomí o naší kampani, takže prospívá našemu PR, _cha chá, blbečku!_
  5. Profit!