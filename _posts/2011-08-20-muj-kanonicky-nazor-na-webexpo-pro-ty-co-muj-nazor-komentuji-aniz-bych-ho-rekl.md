---
id: 891
title: 'Můj kanonický názor na #webexpo (pro ty, co můj názor komentují, aniž bych ho řekl)'
date: 2011-08-20T09:04:00+01:00
author: Martin Malý
layout: post
guid: https://misantrop.eu/muj-kanonicky-nazor-na-webexpo-pro-ty-co-muj-nazor-komentuji-aniz-bych-ho-rekl/
permalink: /muj-kanonicky-nazor-na-webexpo-pro-ty-co-muj-nazor-komentuji-aniz-bych-ho-rekl/
posterous_869f584d59a8506ee6c71421743d2e0f_post_id:
  - "66257069"
posterous_869f584d59a8506ee6c71421743d2e0f_permalink:
  - https://adent.posterous.com/muj-kanonicky-nazor-na-webexpo-pro-ty-co-muj
mashsb_timestamp:
  - "1564947276"
mashsb_shares:
  - "0"
mashsb_jsonshares:
  - '{"total":0,"error":"","facebook_shares":0,"twitter":0}'
categories:
  - Nezařazené
---
Na nejrůznějších webech a twitterech čtu o sobě, že jsem nějak vyjádřil názor na WebExpo, že jsem se postavil na nějakou stranu v &#8222;jazykové přestřelce&#8220; či něco takového. Další to pak jen tupě přejímají, aniž by si ověřili, co jsem řekl či napsal. Takže zde je, prosím, &#8222;kanonický @adent&#8217;ův názor na WebExpo 2011 a na jazykové spory okolo něj&#8220;:

Třikrát jsem se zmínil o webu WebExpa:

  * v jeho kódu jsou klasické chyby v zápisu nových HTML5 elementů.
  * Rozdělit slovo DEVELOPMENT na &#8222;DEVEL &#8211; OPMENT&#8220; je opravdu běs, neomluvitelný uměleckým záměrem. Pokud umělecký záměr byl, je vyjádřen tak slabě, že tenhle patvar neomluví.
  * &#8222;Největší středoevropská konference o webu za výhodnou cenu&#8220; je komický překlep &#8211; _pokud tedy umíte česky_. Pokud ne, vysvětlím: Říká to, že je konference, a ta konference se točí okolo webu za výhodnou cenu. (Ano, správně, chybí čárka) _//Opraveno, původně jsem mylně psal &#8222;sníženou&#8220;_

Dvakrát jsem retweetoval. Poprvé:

  * RT @pixycz: Na webu #webexpo chybí zásadní info: zda se opět předpokládá, že úplně všichni umí plynně anglicky, nebo bude letos překlad.

_Pro lidi se zrychleným metabolismem a zpomaleným chápáním opět překlad: Tweet se týkal CHYBĚJÍCÍ INFORMACE O JAZYKU na webu WebExpo._ 

Pak proběhla nějaká přestřelka a hádka, kterou jsem nesledoval a dozvěděl jsem se o ní až od Dana Dočekala (@medvidekpu). V jeho článku jsem teprve zjistil, co probíhalo na pozadí, reakci @webexpo, roli @necodymiconer, @pixycz, @davidgrudl. Danovy komentáře konvenují s mým pocitem, proto jsem retweetoval s poznámkou:

  * RT @Medvidekpu: Webexpo nebude tlumočit cizojazyčné přednášky.  #webexpo #fail \*** <https://t.co/lKuoOgV> // Dan přesně trefil.

Takže, moji milí, **kde přesně jsem se vyjadřoval k jazyku?** Správně &#8211; nikde. S Miro @hroncok jsme si to chvilku ujasňovali; u dalších už mi to za to nestálo. Z nějakého důvodu jsem byl zkrátka započítán mezi &#8222;ty, co jim vadí angličtina&#8220;, a následným přenesením vlastností mezi starce, zapšklé hlupáky, co se vymlouvají atd., aniž bych kdykoli kdekoli tvrdil cokoli o jazyce. Inu, kdo mě tam chce vidět, ten mě tam uvidí, pro ostatní jen vzkaz: **Nejdu na WebExpo, ale s angličtinou to nemá co do činění.**

(PiDiBi Bureš dokonce ulevil svému svrbění perlou &#8222;<span class="tweet_text"><em>koukam ze paprdove a &#8222;celebrity&#8220; (grudl, maly) porad nemuzou rozdejchat jak je ostatni s cestinou vyfuckovali <a href="https://search.twitter.com/search?q=&tag=webexpo&lang=all&from=webexpo">#webexpo</a></em>&#8220; &#8211; to potěší, když člověk vidí, že tyhlety typy vycuká, aniž by musel hnout prstem. Good job, Arthure!)<br /></span>

&#8212;

To byl tedy komentář k názorům, co jsou údajně moje. Milovníci jednoznačných odpovědí a černobílých příkladů teď mohou odejít smolit komentáře, a pro ty, které opravdu zajímá můj názor na WebExpo 2011, jsou-li tu takoví, tu jeden mám:

Souhlasím s tím, že si Vašek může WebExpo udělat takové, jaké se mu líbí a jaké vyhovuje jeho záměrům. Kdyby to dělal jinak, byl by hlupák.

Pamatuju se, že loni si někteří stěžovali, že Fabien Potencier (či kdo) mluvil sice anglicky, ale byla to &#8222;frenglish&#8220;, takže mu bylo špatně rozumět, a pamatuju se na diskusi, kterou Pixy a (tuším) David Grudl s Vaškem vedli, právě o možnostech, které by v takových případech přicházely v úvahu.

Kdybych se tu měl na nějakou stranu přiklonit, tak myslím, že nejhezčí vyjádření měl Jirka @zraly: &#8222;zajímají mě přednášky o věcech, kterým nerozumím a dá mi práci to pochopit česky, natož anglicky&#8220;.

Souhlasím s Pixym v tom, že ve firmách je mnoho dobrých a velmi dobrých vývojářů, kteří prostě na anglickou přednášku nepůjdou, protože se zkrátka &#8222;bojí, že neporozumí&#8220;. (Chápu, že ve dvaceti vám to připadá jako nesmysl, zkostnatělost a pochybujete o tom, že dotyčný může být vůbec dobrý vývojář. Může, a pravděpodobně ještě deset, patnáct let bude lepší než jste vy.) Souhlasím s tím, že Vašek může zacílení WebExpa napálit, kam se mu zlíbí. Souhlasím s Pixym v tom, že by to pak měl ale jasně říct (a jsme zase u toho nešťastného webu).

Já po loňském WebExpu pochyboval o tom, jestli letos půjdu, a to z několika důvodů; hlavním bylo asi zaměření a cílová skupina u loňského ročníku (jak jsem to vnímal já, ne jak bylo propagováno). Letos se obojí posunulo ještě dál od mých představ, takže zkrátka nejdu. Nevyzývám k bojkotu WebExpa, nepůjdu se přivázat před VŠE, nebudu psát rozhořčené články &#8222;Vašku, Vašku, cos nám to udělal?!&#8220; a pateticky fňukat, že &#8222;nám ukradli <span style="text-decoration: line-through">revoluci</span> _pardon,_ konferenci!&#8220; Nic z toho. Udělám to, co doporučuju ostatním: _Nelíbí se? Nezaujalo? Nechoď!_ Takže nejdu, budu se místo toho válet v lázních.

A **proč že o tom píšu?** Protože budu radši, když mi bude láno za něco, co jsem opravdu řekl, než za něco, co jsem neřekl a co si kdosi vydedukoval z dvou retweetů. Nechtěl jsem to vůbec veřejně ventilovat, abych nemusel číst, že &#8222;_nesnesu že mi ujel vlak_&#8222;, že &#8222;_plivu na konkurenci (!)_&#8222;, že jsem &#8222;_zhrzená pseudocelebrita_&#8222;, že &#8222;_když se ti to nelíbí, tak nechoď_&#8222;, že &#8222;_teatrálně nejdu_&#8220; či další podobné nehoráznosti. Ale teď, když je stejně čtu, tak už je to jedno&#8230;