---
id: 1454
title: 'Až budu příště zakládat startup&#8230;'
date: 2013-09-05T09:54:39+01:00
author: Martin Malý
layout: post
guid: http://www.misantrop.info/?p=1454
permalink: /?p=1454
categories:
  - Nezařazené
---
&#8230; tak si dám na pár věcí pozor od samotného začátku.

<!--more-->

  * Budu dělat startup, který řeší můj vlastní problém. Nikoli problém někoho jiného, nikoli problém Microsoftu s nedostatkem aplikací, nikoli něco, co umím udělat, ale nechci to.
  * &#8222;Good enough&#8220; musí být nepřekročitelná maxima.
  * Nepůjdu do něj s žádným spoluzakladatelem, se kterým bych měl rozdělenou sílu 50-50. Tohle je patová situace, zakomponovaná do samotné podstaty firmy. V takové situaci je slepá ulička mnohem fatálnější a okamžiky, kdy je potřeba přestat hledat konsenzus a rozhodnout, neřešitelné. Jeden musí mít vždy víc. Nemusím to být já.
  * Nepůjdu do něj s nikým, kdo chodí na schůzky pozdě, s nikým, kdo moc mluví, ani s nikým, kdo mi na otázku &#8222;když tedy nechodíš za klientama, tak co děláš?&#8220; odpoví &#8222;dělám tvář firmy!&#8220;
  * Pokud bude partner už mít firmu, chci si nejdřív promluvit s jeho zaměstnanci. _Důležité: Zeptat se, jestli jim platí!_
  * Na začátku chci mít jasnou hierarchii odpovědností a kompetencí. Nemusí být neměnná, ale musí být jasná všem.
  * Ve firmě musí být mechanismus, jak vyhodit člověka, který nedělá, co je potřeba, a místo toho prokrastinuje.
  * Na každého programátora musí být jeden člověk z obchodu / marketingu.
  * Obchodník musí obchodovat, marketing komunikovat.
  * Primární jsou platící zákazníci. Všechno ostatní je až za nima, včetně prezentací na různých startupových akcích. Je nepřijatelné, aby se firma na týden zasekla na tom, že připravuje prezentaci na startupovou akci.
  * Release early, release often!
  * A samozřejmě: fail fast, fail safe!