---
id: 1079
title: Import z Posterous do WordPress
date: 2013-02-16T12:14:54+01:00
author: Martin Malý
layout: revision
guid: http://www.misantrop.info/1071-revision-2/
permalink: /1071-revision-2/
---
Tak nám Posterous končí, drazí moji, a s tím se objevila i otázka: Co udělám se Stručným zápisníkem? Už jsem tam sice nepsal, ale zas jsem nechtěl ty zápisky úplně zahodit, a tak jsem se, přesně v duchu myšlenky, kterou konstantně hlásám<sup>*)</sup>, o zálohu musel postarat sám. Jak tedy importovat z Posterous do WordPressu?

<!--more-->

Návodů je několik &#8211; třeba [Jak importovat na WordPress.com](http://en.support.wordpress.com/import/import-from-posterous/) (kde je i popsáno, jak si na Posterous nechat udělat zálohu). Můžete to importovat i mezikrokem přes WordPress.com. Ale pokud máte vlastní instalaci, jako já, použijete plugin [Posterous Importer](http://wordpress.org/extend/plugins/posterous-importer/).

Po instalaci a aktivaci najdete v menu Nástroje &#8211; Import položku Posterous. Zadáte jméno svého webu na Posterous, svůj přihlašovací mail a heslo (ono je to dneska už šumák, jen ho tam napište). Plugin stáhne příspěvky, stáhne komentáře, které k němu existují (pokud nepoužíváte, jako já, Disqus, tam je bezradný), stáhne i obrázky, zachová URL&#8230; a je to.

Pokud jste měli, stejně jako já, vlastní doménu, tak vypněte před importem přesměrování.

No, a to je všechno. Mně zbývá už jen dodělat přesměrování ze Strucny na plný.

<sup>*)</sup> _Však voni dotyční vědí a zase se lapnou jako vosa na cucavej bonbón&#8230;_