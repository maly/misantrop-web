---
id: 449
title: Platba za Bloga.cz
date: 2012-05-27T11:43:51+01:00
author: Martin Malý
layout: revision
guid: http://www.misantrop.info/447-revision-2/
permalink: /447-revision-2/
---
(Toho v nadpisu se nelekejte, to je moje souhrnné označení pro celý tenhle systém).

Nejčastější otázka je cena. &#8222;Kolik budu platit?&#8220; Je to pochopitelné, a pro mne to je docela těžký pricingový problém 🙂

Chci, abyste nemuseli platit horentní sumy za full service. Nebudu a ani nemohu poskytovat servis 24/7. Zároveň nechci nahonit spoustu uživatelů a z nich rejžovat, protože takové množství by bylo nemožné spravovat.

Cenu skládám ze dvou částí: z mojí práce a z toho, co já zaplatím hostingu. A to, kolik platím hostingu, záleží na tom, kolik dat si u nich ukládáme. Čím víc dat, tím víc peněz. 🙂 Naštěstí se to rozloží na víc lidí.

Stojím před problémem, jak správně nastavit &#8222;cenu svojí práce&#8220;. Na Bloguje to byl fulltime job, ale tam taky bylo 15.000 lidí. Teď vás bude okolo padesáti. Zároveň beru v potaz, že všichni přicházíte ze situace, kdy &#8222;_bylo všechno zadarmo, a když něco nebylo, tak jsme jim vynadali_&#8222;. Takže nasadit nějakou vysokou částku by byl nesmysl.

**_Tak už to vybal a řekni: Kolik?_**

Ještě chviličku. Co za ty peníze dostanete?

  * prostor na serveru (ten poskytuje Ignum ve svém cloudu, a ten musím platit) &#8211; podle testů je velmi stabilní a výpadky jsou zřídkavé. Je dimenzován na velké zátěže, tak uvidíme 🙂
  * instalaci systému WordPress. Zařídím já.
  * pravidelnou aktualizaci WordPressu. Zařídím já.
  * Jednorázové přenesení zálohy, úvodní nastavení blogu a nějaká drobná pomoc s rozjezdem.
  * Případné rozšíření o další funkce (nainstalování pluginu apod.)

V ceně nejsou žádné konzultace, non-stop servis ani nic podobného. Starám se o to po technické stránce, tj. aby to fungovalo. Veškeré rady, jak udělat to či ono, najdete na webu. Mně pak pouze řekněte, co byste chtěli doinstalovat.

Samozřejmě, když budete chtít s něčím pomoct nebo poradit a napíšete mi, tak vám hlavu neutrhnu. Jen, prosím, počítejte s tím, že mohu být pryč, takže vám odpovím třeba až za několik dní.

Tak **co a jak teda, a za kolik?**

Přenesení zálohy a úvodní nastavení je bezplatné. Pak se můžete vesele seznamovat a sžívat se systémem &#8211; řekněme týden, to je dostatečně dlouhá doba na to, abyste zjistili, jak to celé funguje a jak se vám to líbí nebo nelíbí. A když se vám to bude líbit, tak můžeme pokračovat fakturou.

_**Okamžitě řekni kolik!!!**_

Fajn. **600 &#8211; 1000 Kč za rok**. Cena je konečná, protože nejsem plátcem DPH. Platí se vždy na rok a předem. Kolik zaplatíte přesně **vy** vám předem říct nemohu. Cena se bude odvíjet od velikosti zálohy (XML) v megabajtech zaokrouhlených nahoru:

  * 0 &#8211; 9 MB &#8230; 600 Kč
  * 10 &#8211; 20 MB &#8230; 700 Kč
  * 20 &#8211; 30 MB &#8230; 800 Kč
  * 30 -40 MB &#8230; 900 Kč
  * nad 40 MB  &#8230; 1000 Kč

Pokud jste s takovým cenovým rozmezím srozuměni, můžete se vrhnout na Le Formulář: [Formulář pro přenos blogu](https://docs.google.com/spreadsheet/viewform?formkey=dHc0Z3V3ZFF5cjNUNDBLNzAzLWlEMHc6MQ#gid=0).

Pokud máte nějaké speciální přání nebo dotazy, využijte komentáře nebo mailu. Třeba:

  * &#8222;Jsem technický antitalent a mám strach, že si tam něco rozbiju a nebudu vědět jak na to. Jsi ochoten udělat nějaké složitější úpravy a opravy, když ti zaplatím práci navíc?&#8220; &#8211; Ano
  * &#8222;Můžeš přenést mou starou šablonu z Bloguje?&#8220; &#8211; Ne, ale hledám lidi, co by to dokázali
  * &#8222;Když se po tom týdnu rozhodnu, že se mi to nelíbí a že jdu na Blogspot, dáš mi s sebou tu upravenou zálohu?&#8220; &#8211; No, sorry, ale v tomhle případě bych ji asi zaplatit chtěl, protože s tou je nejvíc práce.