---
id: 816
title: Vězňovo dilema Jakuba Vrány
date: 2013-02-08T15:31:06+01:00
author: Martin Malý
layout: revision
guid: http://www.misantrop.info/815-revision/
permalink: /815-revision/
---
Někteří bloggeři se ve své snaze po lákavém titulku neštítí ničeho. Kdybych já chtěl být neseriózní, tak napíšu něco o Jakubovi Vránovi a vězeňském dilema.

<!--more-->

Samozřejmě jde o dilema, o kterém jsem se tu zmiňoval &#8211; totiž o simulaci algoritmů ve hře, nazývané Iterované vězeňské dilema, o které jsem před lety psal a teď jsem onu sérii článků &#8222;revitalizoval&#8220;: [Vězňovo dilema a komunity](http://www.misantrop.info/veznovo-dilema-a-komunity/).

Jakub Vrána navázal svým [článkem](http://php.vrana.cz/veznovo-dilema.php), ve kterém představil algoritmy, které &#8222;hackují&#8220; mou simulaci tím, že se snaží určit, jaký algoritmus proti nim hraje, a zvolit odpovídající taktiku. Do svého textu jsem doplnil odkaz a doporučuju vám Jakubův [článek](http://php.vrana.cz/veznovo-dilema.php) k přečtení a zamyšlení.

Pokud mi zbyde nějaký čas, zkusím Jakubovy algoritmy implementovat do svých simulací a projet je znovu, třeba vznikne pokračování. Rád bych totiž ověřil jednu teorii&#8230;

V materiálech, zabývajících se touto hrou, je totiž zmínka o tom, že algoritmy, které pracují s delší historií her než &#8222;jednu úroveň zpátky&#8220;, neměly výrazně vyšší úspěšnost než ty, které si pamatují právě jen předchozí krok (TFT, Pavlov&#8230;) To je zajímavé tvrzení a rád bych ho ověřil. Pokud vás napadá algoritmus, který by využíval delší (nebo snad kompletní) historii her, podělte se v komentářích, zařadím ho do arény&#8230; Díky.