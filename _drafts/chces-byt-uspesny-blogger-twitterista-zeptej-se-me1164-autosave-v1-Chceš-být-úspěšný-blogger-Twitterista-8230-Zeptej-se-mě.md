---
id: 1169
title: 'Chceš být úspěšný blogger (Twitterista, &#8230;)? Zeptej se mě!'
date: 2013-03-15T08:06:52+01:00
author: Martin Malý
layout: revision
guid: http://www.misantrop.info/1164-autosave/
permalink: /1164-autosave-v1/
---
Snadno a rychle, úspěch na dosah ruky, zástupy fanynek i fanoušků stojí okolo celého obytného bloku, záře reflektorů etc&#8230; aneb Další [jednoduchý jak být úspěšný](http://jdem.cz/http://radovan.bloger.cz/pribehy-cestovani/Moc-dobre-vim-proc-jsem-tak-uspesny)!

<!--more-->

Cha cha cha. Ale ne, vážně&#8230; Co znamená &#8222;úspěšný blogger&#8220;? Nedejbože &#8222;úspěšný Twitterista&#8220;, o &#8222;úspěšném Facebookistovi / Googleplusaři / Youtuberovi / Instragramatiku&#8220; nemluvě&#8230; Já bych, s dovolením, na úvod trochu odbočil.

Blogy, a později sociální sítě, přinesly do té doby nevídaný jev, totiž možnost _diletantského publikování_. Slovo diletant tu nemyslím nijak zle, spíš ve smyslu _Die Geniale Diletanten_ &#8211; lidé, kteří něco dělají, aniž by byli v oboru vzděláni, aniž by to mysleli nějak ukrutně vážně a aniž by do toho investovali cokoli víc, než pár korun a svůj čas. Však si všimněte toho posunu &#8211; pokud jste do té doby chtěli něco sdělit většímu počtu lidí v nějakém médiu, museli jste vynaložit poměrně velké úsilí, snažit se, projít přes filtr iks dalších lidí, kteří vás možná pustili (ale spíš nepustili) k tomu, abyste se vyjádřili veřejně&#8230; Samotný web taky nebyl úplně &#8222;nízkoprahový&#8220; &#8211; pokud jste nebyli _člověk vod IT_, tak jste netušili, jak si udělat osobní stránku a na ní něco publikovat. Zkrátka až do masového nástupu blogů jste museli vyvinout nějakou netriviální snahu k tomu, abyste mohli publikovat.

To rozhodně neznamená, že snaha, kterou jste museli vyvinout, se vždy rovnala _snaze být dobrý ve formulování myšlenek_.

S rozšířením blogů všude možně přišla možnost _publikovat mimochodem_. Prostě psát jen tak, ze zábavy (viz [výsledky deset let staré ankety BlogCenzus 2003](http://blog.converter.cz/docs/bc03-10.htm)), aniž by to člověk bral jako nějaké usilování, cílevědomou činnost, která má vést k&#8230; k něčemu. K nějakému cíli. **Nemusí!**

<p style="padding-left: 30px;">
  Tohle je základní bod, ve kterém se rozcházím s Denisou Kerou. <a href="http://www.marigold.cz/item/zlata-era-weblogu-5-czech-blogwar-blogologie-a-spor-o-denisu-kerou">Patrick Zandl na to má jiný názor</a>, ale to mi nevadí; v téhle věci mám totiž pravdu já. 🙂 Denisa brala blogování jako cosi, co je <em>sui generis</em> aktivismem. Jako činnost, kde pouhým provozováním automaticky spadáte do jakési komunity, byť nejasně formulované, a předpokládá se, že sdílíte nějaké společné hodnoty. Je pochopitelné, že Denisa nahlížela blogy svým pohledem, který je (kdo ji znáte, doplníte si vhodná slova, třeba <em>levicový, radikální, fundamentalistický, třídně-bojový&#8230;</em>), a viděla v nich komunitu. Proto ji například velmi rozčílilo to, že Filip Rožánek zveřejnil někde v &#8222;klasickém médiu&#8220; (ozdrojovanou) zprávu z blogu &#8211; tahle informace podle Denisy &#8222;patřila bloggerům&#8220;, nikoli &#8222;médiím&#8220;. Dnes, po deseti letech, je, myslím, dobře patrná absurdita takového postoje. No a stejným způsobem jsme se rozkmotřili i my &#8211; proti Denisině tezi o blogování coby manifestaci (postoje, příslušnosti ke komunitě, &#8230;) jsem stavěl tezi blogování coby diletantské aktivity: velká část to dělá jen proto, že je to baví, nic od toho nečekají, nepřipadají si nijak výluční ani jako součást komunity&#8230;
</p>

Bylo by krásné, kdyby lidé chápali smysl napsaného, ale buďme realisté a obětujme pár sekund na explicitní vyjádření: To, že blogování umožňuje _diletantský přístup_ k psaní neznamená, že všichni bloggeři jsou diletanti, ani že každý diletant je blogger, ale jen to, že můžete _diletantsky publikovat. _Stejně tak tvrzení &#8222;nemusí vést k nějakému jasnému cíli&#8220; není totéž co &#8222;nesmí&#8230;&#8220;

Tak. Jste _diletantský publicista_, v tom smyslu, který jsem zmiňoval výše (pokud se vám to slovo nelíbí, tak si to přepište třeba do podoby _publicista mimochodem, publicista bez nutnosti, publicista ze zábavy, &#8230;_) &#8211; co je pro vás _úspěch_?

Pokud blogujete mimochodem (&#8222;bloguju tak jak jdu životem&#8220;) a neusilujete (&#8222;zen blogging&#8220;), tak asi nedokážete definovat svůj úspěch v blogování. Neznamená to, že nemůžete díky blogování dosáhnout úspěchu jinde, mimochodem &#8211; zlepšíte se v psaní, stanete se citovaným zdrojem, naučíte se zvládat blbé komentáře, najdete lidi se stejnými zálibami, cokoli z toho.

Na druhou stranu jsou bloggeři, kteří berou blogování vážně. Někteří musí (píší firemní blogy nebo blogy &#8211; magazíny), jiní zkrátka berou vážně sami sebe a všechno, co dělají. Pro ně existují objektivní (i méně objektivní) metriky. Nejčastěji používají _počet návštěvníků_, protože se nejsnáz měří. Správnější by asi bylo měřit _impact_ &#8211; nějaký vliv, počet citací, počet odkazů, unikátnost informací atd., ale na to vám počítadlo bez hlubší znalosti nepomůže. U vážného blogování můžete používat všechny ty techniky z kurzů, konferencí a knih, které se motají okolo sousloví &#8222;úspěšný blogger&#8220;. Věřte tomu všemu doslova, jestli chcete; pokud jste moudří, zjistíte, co má smysl a co ne a dokážete to využít.

Pokud tedy o něco takového usilujete.

(Teď si můžete v předchozím textu nahradit slovo &#8222;blog&#8220; slovy Twitter, Facebook, _whatever_&#8230;)

**Ideové poselství (tl;dr)**: Ať už blogujete, píšete na Twitter, na FB či kamkoli cokoli, tak si uvědomte, jestli to děláte s nějakým vážným úmyslem (&#8222;chci být slavný / chci si tím vydělat / chci být vlivný / mám to jako pracovní úkol&#8220;), nebo jestli jste _diletanti_ v tom nejlepším smyslu slova, kterým nějak nesejde na tom, čeho tím dosáhnou&#8230; Pokud patříte do té druhé kategorie, jako že pravděpodobně ano, tak se můžete v klidu na všechny poučky vykašlat a psát tak, jak se vám to hodí. Klidně vydejte článek ve tři v noci v neděli a porušte všechny &#8222;pravidla úspěšného blogu&#8220;. Žádný stres. Ostatně, když se podíváte třeba na [žebříček českých twitteristů](http://www.klaboseni.cz/top-twitter.php), najdete na předních místech vyrovnané počty celebrit, firemních účtů a diletantů, co twitují, jak je napadne&#8230;

Proč jsem se vlastně o tom rozepsal? Protože mě zaujala upoutávka na [konferenci](http://www.tuesday.cz/akce/cz-twitter-2013/) &#8211; cituju: &#8222;_Jestli netušíte, kam až vliv Twitteru sahá, kdo ho sleduje, kdo se jím nechá ovlivnit, jak na něm uspět a jak ho můžete využít ve svůj prospěch, pak na této akci nesmíte chybět. Na celodenní konferenci #CZTwitter vystoupí PR a marketingoví manažeři, správci firemních účtů, vlastníci populárních twitter účtů._&#8220; Což vypadá přesně jako skladba lidí z té první skupiny, pro tytéž lidi.

Jenže já jsem twitterový diletant. Takže nejdu. Nezajímá mě, jak &#8222;uspět na Twitteru&#8220;, protože o to neusiluju (a i kdybych usiloval, bylo by na místě zvážit, jestli se moje představa o úspěchu shoduje s představou &#8222;PR a marketingových manažerů, správců firemních účtů a vlastníci populárních twitter účtů&#8220;).

PS: Když jsem vzpomenul ta pravidla &#8211; jednou jsem četl seznam toho, jak byste měli tweetovat, pokud chcete být _úspěšní_ (heh). Seznam byl přeložený z nějakého EN originálu, a jedno z nejskvělejších pravidel bylo &#8222;tweetovat o víkendu, kdy je na Twitteru nejvíc lidí&#8220;. Mno. Český Twitter v pátek ve dvě odpoledne zemře, první záchvěv života ukáže v neděli večer a probere se v pondělí ráno. Na to si vzpomeňte, až budete nekriticky přejímat &#8222;zlatá pravidla pro úspěšné _cokoli_&#8222;.