---
id: 772
title: Jak Pan_Azathoth ovlivnil volby
date: 2013-01-30T14:50:14+01:00
author: Martin Malý
layout: revision
guid: http://www.misantrop.info/757-revision-6/
permalink: /757-revision-6/
---
Husák gratuluje Fischerovi, aneb _Škromach, simtě!_

<!--more-->

Jsou vtipy, kterým se buď zasmějete, nebo je nepovažujete za vtipy. Vtípky dadaistické, absurdní, kamenné a kdovíjak ještě se jim říká. Buď jste naladěni na stejnou vlnu a smějete se jim, nebo zakroutíte hlavou: _cože?_

Do stejné kategorie patří i většina internetových [memů](http://cs.wikipedia.org/wiki/Mem). Mem je kulturní obdoba genu &#8211; samoreplikující se informace, která se stěhuje z mysli do mysli, když to řeknu zjednodušeně. Příkladem můžou být třeba známé &#8222;filmové hlášky&#8220; &#8211; krátké úryvky, které si žijí vlastním životem a které zasvěcení rozeznají, zatímco nezasvěcení nechápou. Internet je pro memy ideální živnou půdou, právě díky tomu, že se na něm potkávají spousty lidí a je snadné nalézt &#8222;připravenou mysl&#8220;. Možná už jste nějaký [internetový mem](http://cs.wikipedia.org/wiki/Kategorie:Internetov%C3%A9_memy) potkali &#8211; Pedobear, All your base&#8230;, Rozum a chtíč, Ceiling cat&#8230; Memy jsou součástí určité kultury, vstupují do nejrůznějších situací a souvislostí jako &#8222;popkulturní citace&#8220;, můžete je vidět třeba v Big Bang Theory na tričkách&#8230;

V zahraničí vznikají internetové memy nejčastěji na nejrůznějších diskusních fórech &#8222;podobně naladěných jedinců&#8220; &#8211; 4chan, SomethingAwful a podobné. Mem vzniká tím, že je nalezen nějaký výrazný prvek (myšlenka, obličej, fotografie, písnička, &#8230;), ten je opakován, zasazován do nejrůznějších souvislostí, a pokud je životaschopný, přesáhne hranice původní skupiny a rozšíří se do světa. V českém prostředí plní tuhle roli skupina uživatelů, která se nejčastěji schází na diskusních serverech Nyx a (především) Okoun.

Ačkoli na Okounu existují i zcela normální diskusní fóra zcela normálních jedinců, je v hlavách mnohých spojen právě s komunitou &#8222;duševně chorých jedinců&#8220;, kterým připadá vtipné domalovat na fotografii Ivety Bartošové rumcajzovské vousy, fetišisticky se věnovat fenoménům, jako je Mimibazar nebo veřejné projevy Radovana Kaluži, nebo se vyžívat v odborném znevtipňování už tak nevtipných vtipů. Na rozdíl od obecného přesvědčení (&#8222;uhrovití IT mladíci, co nemají co dělat&#8220;) tvoří tuto komunitu spíš lidé starší, 25-50 let, dost často odborníci na jazyk, grafiku, právníci, spousta lidí z reklamy, novinářů, muzikantů&#8230; (Bezpochyby jsou ale všichni uhrovití.)

Mimo Okoun nejčastěji zasahují fotomontáže, které vznikají v diskusním klubu OLOL. Zatímco setkání deštníku a šicího stroje na operačním stole je pro surrealisty zdrojem informací o nevědomí, pro lidi z OLOLu je to zdroj zábavy. Ano, vám to vtipné připadat nemusí, a asi ani nebude. Bude vám to připadat infantilní a budete si říkat, proč ti lidé nedělají raději něco užitečného. Odpoví vám na to prostě: PDP! To jako že je každého věc, čím se baví a co mu připadá vtipné (překlad pro útlocitné&#8230;)

OLOL fotomontáže pracují s nejrůznějšími fotografiemi, které jsou nějak zvláštní, ujeté či podivné, z nich berou výrazné prvky a kombinují je s jinými. &#8222;Memem&#8220; se tak stal například &#8222;muž vykukující z kanálu&#8220;, &#8222;Paroubkův pyšný krok&#8220;, &#8222;spící kníže&#8220;, často se cituje &#8222;smějící se Bém&#8220;, &#8222;Věra Pohlová&#8220;, &#8222;Muž, který si neobjednal časopisy&#8220;, z iDnes či Novinek doputoval mem &#8222;výskyt klokana&#8220;, stranou nezůstávají ani zahraniční memy jako &#8222;Kim se dívá na věci&#8220;, &#8222;Goatse&#8220; nebo &#8222;napalmový běh&#8220;.

Velmi často se zdroji stávají úchylné fotografie politiků, které dávají české deníky s takovou radostí do článků &#8211; Rath koulející očima, Zdeněk Škromach běží s nohama v pytlech&#8230; Není to vyjádření nějakého politického postoje &#8211; je to prostě jen pitomá fotka, která si zaslouží být zesměšněna. Stejně jako stupidní letáčky Evropské unie, stejně jako Grossův billboard, stejně jako Onderkovo Brno coby životní styl a stejně jako mnohé titulky a ilustrační fotky českých médií. Padni komu padni, Klausovi jak Paroubkovi, Nečasovi, Kalouskovi nebo Schwarzenbergovi, Gottovi či Bohdalové  (&#8222;Nahá Jiřina&#8220; je taky jedním z memů&#8230;) Fotomontáže jsou často nekorektní a pro mnohé i daleko za hranicí jejich dobrého vkusu.

A tak to bylo i s dnes již slavnou fotomontáží &#8222;Husák a Fischer&#8220;. Její autor, vystupující pod přezdívkou Pan_Azathoth, patří k nejplodnějším autorům podobných fotomontáží a sběratelům internetových obskurností. V jeho fotomontážích (či kolážích) najdete spoustu citací, spojených s politikou, ale rozhodně nelze říct, že by někomu stranil nebo se snažil účelově podpořit / pošpinit některou stranu. Rozhodující je jediné: Je to dost _dada_?

Škromachův výrok o &#8222;tvůrčí dílně TOP09&#8220; tak padl na úrodnou půdu a má rovněž šanci stát se memem. Stejně jako reakce &#8222;Nevím, ale podle mého jde o fotomontáž&#8220;.

<img class="alignnone" title="OLOL, autor: Pan_Azathoth" alt="" src="http://www.misantrop.info/wp-content/uploads/2013/01/40tbd.jpg" width="658" height="400" /> 

Ubohé, nevtipné, dětinské&#8230; Jak říkal Ford Prefect: _kdybych dostal jeden altairský dolar pokaždé, když vidím, jak se jedna část Vesmíru dívá na jinou a přitom říká &#8218;Ale to je strašné&#8217;&#8230; _Ne každému to bude připadat vtipné, ale to je v pořádku. Netrapte se tím.

Vlastně, když už je řeč o těch memech, tak spíš: [**Se stim smřte!**](http://historje.tumblr.com/image/36601964626)

A nezapomeňte &#8211; za každý dotaz &#8222;co je vtipného na zkomolené češtině a ohavné kresbě?&#8220; dostane tvůrčí dílna TOP09 jeden altairský dolar!

**tl;dr**: Ne, tyhle fotomontáže nejsou politická proklamace, tím míň akce politických stran. Ano, jsou lidi, kterým to připadá vtipné. Ne, kupodivu jim vaše rozhořčení nevadí; smějí se mu.