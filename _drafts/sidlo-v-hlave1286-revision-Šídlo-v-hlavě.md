---
id: 1288
title: Šídlo v hlavě,
date: 2013-05-12T11:20:32+01:00
author: Martin Malý
layout: revision
guid: http://www.misantrop.info/1286-revision/
permalink: /1286-revision/
---
hlava v pytli, aneb Kdo vám dal právo psát?

<!--more-->

V anketě Tweet roku bylo nominováno i pár mých kolegů, což rozkývalo redakci k tomu, že o tom napsali takový jako že nadšený článek. Diskuse v domovském médiu si nezadají s diskusemi na iDnesu a Novinkách neblahé paměti, jen je tam míň komentářů. Kvalita totožná. A já se zas a znovu ptám: Proč tam ty komentáře vůbec jsou? Proč jsou u článků? (Ať si dotyční založí blogy a tam své názory ventilují. Dělám to tak deset let a mohu jen doporučit!)

&#8222;Dáváme prostor k diskusi&#8220; je asi to nejčastější prohlášení. (Fskutčnosťy to je &#8222;honíme pageviews, protože mediálky jsou stále _so 1999_ a jejich reklamní model se od sledování počtu impresí zatím nikam neposunul&#8220;, ale nešť.) Tak schválně, jaká [diskuse se rozproudila pod článkem o nominaci?](http://zpravy.ihned.cz/?article[comment][ukaz_vsechny]=1&article[comment][art_id]=59856650&p=012000_d&article[id]=59856650#comm)

Asi jen ocituju&#8230;

> &#8222;Halo halo! Hlasi se reaktor Sidlo z Hospodskych tluchubovin a.k.a. Modreho prava, exemplar par excellence ceskeho postbolsevickeho journalistickeho kretenismu. Vsem kteri by snad mohli byt na pochybach timto oznamuji ze jsem exemplar par excellence ceskeho postbolsevickeho journalistickeho kretenismu podobne jako mi kolegove reaktori z rad ruznych honzejku, leschtinu a dalsich podobnych kretenu. Dekuji za pozornost a volam &#8211; nasemu kretenismu trikrat hura!&#8220;

Statečný anonym to právě nandal Jindřichu Šídlovi.

> **Šídlo, **Arogantní vlezdo..kovský přizdisráč.

Tady to jiný statečný komentátor Stanley nandal Jindřichu Šídlovi.

> **Bakala a jeho Šídlo &#8211; **Tupá a arogantní Bakalova děvka Šídlo nesahá Čulíkovi ani po kotníky!

Tady to další statečný komentátor nandal &#8230; Bakalově metrese.

Topácké hovado&#8230; presstitut&#8230; namyšlenej práznej (sic!) demagog&#8230;  Stále o Šídlovi.

> Ta jména zvoní,opravdu je s podivem,co dokázal pan Bakala <em id="__mceDel"><em id="__mceDel">v redakci soustředit.Jindra &#8220; Borovský&#8220; Šídlo,či nadějný novinářský štírek Honzejk.Zdá se,že i Kamberský by se rád vrátil z výletu do LN,kde nebyl plně chápán,hned se chopil novinářského šoufku a rozlévá kejdu nalevo,napra &#8211; to vlastně ne,tak ještě jednou nalevo.To by byl dobrý název trofeje &#8222;Zlatý šoufek&#8220;,že?A redakce by mohla soutěžit o kolektivní titul Hovnocuc roku.Držíme palečky,presstituti.</em></em>

Aneb _Je to dobrý, sereme je! _Prostým spočítáním jsem dospěl k těmto číslům: 4 reakce na jiné komentáře, 4 komentáře ve stylu &#8222;Twitter nikoho nezajímá&#8220;, 10 komentářů s nadávkami Šídlovi, 3 jako že parodické komentáře (za Bakalu a za Šídla), 1 se podivuje, proč se Šídlo do něčeho takového hlásil, 1 píše, že se nemůže podívat na nominace bez registrace, no a jeden přirovnává anketu k Českým lvům. Úhrnem 24 pilířů veřejné diskuse, stavebních kamenů dialogu atd.

Pikantní detail je, že se někde chytli Čulík se Šídlem, protože Čulík, jestli jsem to dobře pochopil, obvinil iHNed z propagace antisemitismu na základě toho, že nějaký statečný anonym měl antisemitské kecy v diskusi a nikdo ho nesmazal.

Ale teď k meritu věci: Když je příznivá planetární konstelace, tak se v podobných diskusích zjeví odněkud nějaký komentátor a napíše: &#8222;Kdo vůbec dal Šídlovi právo komentovat? Proč máme poslouchat zrovna jeho názory?&#8220; (A nejde jen o kolegu Šídla, jde o kohokoli, kdo se pod svůj článek podepíše.)

Opravte mě, jestli se mýlím, ale v tomhle slyším ozvěnu socialismu. Ta řečnická otázka &#8222;Kdo mu dal právo komentovat, říkat co je dobré a co špatné, kritizovat&#8230; veřejně v novinách&#8230;&#8220; znamená ve skutečnosti &#8222;chci, aby mu to někdo znemožnil!&#8220; A protože mu to nikdo neznemožní, tak za to může _tenhle svinskej systém, ve které nikdo nezakáže Šídlovi psát jeho demagogické bláboly_.

Zkuste někdy podobnému namítnout, že jaksi může psát taky. Že stejné &#8222;právo&#8220;, jakým je nadán Šídlo, má každý. Kdokoli si může sednout ke klávesnici a napsat svou verzi. Může si založit svoje _iPOtom.cz_, a tam si může vydávat, co se JEMU líbí.

Jenže jemu nejde o to, aby si mohl vydávat, co se mu líbí. Jemu jde o to, aby někdo Šídlovi znemožnil vydávat to, co se mu nelíbí! Není to jako s tou sousedovic kozou, i když to vypadá podobně. Spíš je to nostalgie po _jistotě_. Po jistotě, že v novinách najde jen jeden názor, k němu se jednou provždy vymezí, a bude to. Buď to _en bloc_ přijme, nebo odmítne, ale nestane se mu, že by v novinách vyšly dva různé názory, však co si z toho pak vybrat?

&#8222;To by pak takhle moh&#8217; psát každej!&#8220; No to ano. On takhle může psát každej!

Chápu lidi, kteří z toho mají strach. V takovém světě jim chybí jistota&#8230; Vím, že jsou takoví lidé, a je jich dost. Svobody a volby se bojí a raději se omezí v možnostech, jen když se nebudou muset rozhodovat. Desatery noviny rádi vymění za jedny jediné. Chápu ten strach z mnohosti a ze světa bez centrálního bodu. Ale vždy budu bojovat proti tomu, abych pro tyhle lidi obětoval svou svobodu na oltář jejich jistot.