---
id: 404
title: Poznáte Lynuksáka?
date: 2012-05-19T18:09:48+01:00
author: Martin Malý
layout: revision
guid: http://www.misantrop.info/401-revision-2/
permalink: /401-revision-2/
---
Zde je klíč k jejich rozpoznávání a určování&#8230;

<!--more-->

  1. Lynuksák nemusí nutně používat zrovna GNU/Linux (ale je pravděpodobné, že ho používat bude). Lynuksáctví není věcí užívání nějakého konkrétního SW, je to stav mysli.
  2. Lynuksák vám bude vyprávět o operačních systémech a o svobodném software, i když o nich nechcete nic slyšet, protože vás zrovna zajímá jen to, jak nastavit IMAP!
  3. Na jakýkoli problém s počítačem vám Lynuksák odpoví: &#8222;Nainstaluj si Linux!&#8220; Jediná výjimka jsou problémy s Linuxem, tam vám odpoví &#8222;UTFG RTFM&#8220;.
  4. Pokud se na takovou radu zatváříte škaredě, vykoledovali jste si přednášku o výhodách open source. Každé přerušení s praktickými dotazy _(&#8222;mě nezajímá, že to je open source, mě zajímá, jestli to umí to či ono, a ne, nechci si to tam doprogramovat&#8220;_) nese Lynuksák velmi nelibě a bere to jako známku vaší zatvrzelosti a neochoty.
  5. Lynuksák pojmenovává Windows zásadně jako &#8222;Widle&#8220;, &#8222;Windoze&#8220;, &#8222;Wokna&#8220;, &#8222;Window$&#8220;, &#8222;Microshit Woknous&#8220; a podobně. (Mac OS X to schytává jen o něco mírněji, a veselé obrázky s tučňákem a čertíkem taky hovoří za vše.) Některým to připadá vtipné, jiní to říkají se záští. (Proto označení &#8222;Lynuksák&#8220;). _Něco podobného používají i děti, ale u nich to je snesitelnější, než když to použije redaktor počítačového magazínu starší osmnácti let._
  6. Lynuksák vám dokáže pět hodin vysvětlovat, proč by měl být software otevřený / zdarma / svobodný, aniž by jedinkrát řekl slovo &#8222;použitelný&#8220;.
  7. Lynuksák ví, že GNU/Linux je ideální volba pro všechny možné případy použití.
  8. U předchozího bodu Lynuksák neuvidí nic podivného. V jeho světě je jen jeden legitimní způsob použití: Systém v polohotovém stavu s vyváženou kombinací vývojářského a kancelářského SW. Lynuksák nepoužívá počítač &#8222;k něčemu&#8220;, ale především proto, aby se o něj staral, a totéž předpokládá u ostatních.
  9. Člověk, který chce počítač jen používat jako nástroj, je v Lynuksákově slovníku označován slovem &#8222;lama&#8220;.
 10. Lynuksák vám vysvětlí, jak jsou Windows (pardon, &#8222;Widle&#8220;) hrozné, děravé a nestabilní, a z jeho slov pochopíte, že používal naposledy Win98 na nějakém Pentiu 300MHz.
 11. Na tuhle námitku obratem ruky někde vyčaruje distribuci Linuxu, kterou vítězoslavně rozchodí na Pentiu 300MHz.
 12. Sice mu tam nebude fungovat ani akcelerace grafiky, ani síť, ani zvuková karta, ale to mu nevadí. Ostatně na svém dvoujádru musel taky povyměňovat půlku hardware, protože pro ten jeho byly svobodné ovladače rozbité a ty od výrobce by si nikdy nenainstaloval, protože nejsou svobodné.
 13. Na jedno slovo &#8222;podpora&#8220; padnou v hovoru s Lynuksákem dvacetkrát slova &#8222;_můžeš si upravit a zkompilovat, a to je ta svoboda, co u komerčního software nemáš&#8230;_&#8222;
 14. Lynuksák je opravdový odborník na počítače. Minimálně vždy přesně ví, proč to či ono s Linuxem a jinými OS nefunguje &#8211; protože to je kvůli Microsoftu!
 15. Lynuksák vám ochotně vysvětlí, proč je komerční software zlo a ti, co ho používají, jsou _ubožáci s mozky vymytými koncernovými polopravdami_.
 16. Na otázku po alternativách pro komerční software vám uvedou jako příklad GIMP coby náhradu Photoshopu. Ti míň ortodoxní připustí, že GIMP nemusí být až tak ideální, ale dodají, že i na žebřiňáku lze dojet tam, kam dojedete autem.
 17. Na jeden každý příklad, kdy komunita pomohla uživateli open source, má Lynuksák protipříklad toho, jak uživatel narazil na kreténa na podpoře komerčního SW. O mnohem častějších případech, kdy podpora komerčního SW uživateli pomohla a komunita kolem OSS naopak uživatele vyfakovala s UTFG, RTFM a N00B LOL, ale cudně mlčí.
 18. Lynuksák je jeden ze tří typů lidí, které zajímá, jaký operační systém používáte, a považuje to za dobré téma ke společenskému hovoru.
 19. Lynuksák dokáže jedním pohledem zhodnotit kvalitu software a jeho vhodnost pro dané použití; stačí, když mu ukážete licenci.
 20. Lynuksák je přesvědčen, že tento text sprostě uráží všechny uživatele GNU/Linuxu, a nijak mu to nevymluvíte. Rozdíl mezi &#8222;uživatelem Linuxu&#8220; a Lynuksákem mu totiž nebude jasný.

A prémiový bod 21: Lynuksákovi připadají &#8222;widle&#8220; v pořádku, ale slovo &#8222;Lynuksák&#8220; ho vytočí do nepříčetnosti takových rozměrů, že vám třeba i pošle komentář, kde vám napíše, jak ubohé je podobné komolení.