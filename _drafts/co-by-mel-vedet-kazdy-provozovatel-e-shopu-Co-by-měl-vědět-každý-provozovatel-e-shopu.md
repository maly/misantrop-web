---
id: 875
title: Co by měl vědět každý provozovatel e-shopu?
date: 2011-12-08T08:28:00+01:00
author: Martin Malý
layout: post
guid: http://www.misantrop.info/co-by-mel-vedet-kazdy-provozovatel-e-shopu/
permalink: /co-by-mel-vedet-kazdy-provozovatel-e-shopu/
posterous_869f584d59a8506ee6c71421743d2e0f_post_id:
  - "84570694"
posterous_869f584d59a8506ee6c71421743d2e0f_permalink:
  - http://adent.posterous.com/co-by-mel-vedet-kazdy-provozovatel-e-shopu
categories:
  - Nezařazené
---
Kupovali jsme novou minitroubu (ano, souvisí to s [reklamací v Datartu](http://strucny.misantrop.info/reklamace-pocesku-to-abys-nevysel-ze-cviku-pr)). Výběru se ujala manželka. Našla dva vhodné modely a z nich si vybrala jeden (mám neobyčejnou manželku, která se dokáže rozhodnout!)

Sedla k Heureka a vybírala vhodný e-shop. Rozdíly v ceně nebyly velké, takže vybírala podle kritérií &#8222;Mají kamennou provozovnu?&#8220; a &#8222;Mají to skladem / do X dní?&#8220;. Nakonec našla e-shop provozovaný přímo českobudějovickým obchodem s elektronikou. Cena přijatelná, termín &#8222;do sedmi dnů&#8220;. Prozkoumali jsme e-shop, vypadal &#8222;standardně&#8220;, takže jsme objednali. Obratem přišel mail s potvrzením a informací, že výrobek není skladem a že objednají.

Druhý den volali, že objednávku přijali, že zboží nemají, ale že seženou.

Po sedmi dnech stále nic, osmý den jim manželka volala, jak to tedy bude, telefon jí nikdo nezvedal. Pak poslala mail s dotazem, jak se to s minitroubou má. Odpověď nepřišla.

Ten den večer jsme opět sedli, vybrali jiný e-shop s kamennou provozovnou a s troubou skladem (v Poděbradech), objednali a poslali mail do budějovického obchodu, že objednávku rušíme, ať nám potvrdí její zrušení.

Druhý den nám minitroubu vyzvedli rodiče. Asi za deset dní měli cestu do JČ, takže ji přivezli, a my v ní spokojeně rozpékáme, opékáme a dopékáme již třetím týdnem.

Včera volali mojí ženě z toho budějovického obchodu. Že už tu troubu sehnali. Žena jim jemně oznámila, že jsme jim posílali mail se zrušením objednávky, a na to paní bezelstně odpověděla, že &#8222;_oni mají těch mailů moc, tak je někdy nečtou&#8230;_&#8220; Pak se prý taky moc divila, když se zeptala manželky, &#8222;_jestli teda o tu troubu má stále zájem_&#8222;, a dozvěděla se, že jsme ji koupili už před měsícem jinde.

Když mi to žena líčila, tak dodala: &#8222;_Vona se ještě diví, že jsem koupila jinde! Tsss&#8230; Internet je plnej zboží! Nebudu čekat pět tejdnů, bez jakýkoli reakce od nich, když to mám jinde hned. Chtěla jsem utratit u místních, ale když jsou neschopní&#8230;_&#8220;

A tohle je ta věc, kterou by si měl každý provozovatel e-shopu zapamatovat, vytisknout a nalepit na zeď kanceláře, dát jako tapetu na mobil a vyrejt šroubovákem do displeje svého pé cé: **Internet je plný zboží!**

Zkuste se zamyslet, proč bych ho měl koupit zrovna u vás?