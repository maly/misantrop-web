---
id: 2884
title: Pracuj a kuš, hubu suš!
date: 2017-11-10T11:30:19+01:00
author: Martin Malý
layout: revision
guid: http://www.misantrop.info/2882-revision-v1/
permalink: /2882-revision-v1/
---
<span style="font-weight: 400;">(Psáno pro IHNED)</span>

<span style="font-weight: 400;">Že mi vývoj v téhle zemi za posledních pětadvacet let konvenuje, tím se netajím. Nemám dojem, že se máme čím dál hůř, naopak vidím, že v lecčems se máme líp, a v lecčems zdaleka nejlíp, jak jsme se kdy měli. Nezavírám oči před problémy, ale zase nejsem fatalista: buď všechno skvělé, nebo všechno tragédie.</span>

<!--more-->

<span style="font-weight: 400;">Jedna z věcí, kde je pokrok vidět hodně výrazně, jsou služby. Srovnejte si chování prodavačky z roku 1987 s tou z roku 2017. Jasně že někde to zůstalo stejné &#8211; ale o to výraznější je srovnání s místy, kde se služby staly opravdovými službami. Naplňuje mě to optimismem a věřím, že lidé postupně začnou vyžadovat služby na úrovni, budou, jak se říká, “hlasovat peněženkou” a obchody či restaurace, kde se k zákazníkovi chovají nevrle, budou muset zavřít, protože proč by člověk měl chodit někam, kde jsou na něj nepříjemní, když může, díky konkurenci, dojít tam, kde jsou na něj příjemní…</span>

<span style="font-weight: 400;">Zní to logicky, ale asi to tak jednoduché nebude.</span>

<span style="font-weight: 400;">Tuhle jsem zahlédl příspěvek v jedné skupině na Facebooku. Obvykle tam probíhá diskuse o pracovních místech v tom nižším segmentu, typu “doporučili byste mi práci v recepci v téhle restauraci” a “nevíte někdo, jaký plat má pokladní v Albertu v Krnově?”. A v téhle diskusi byl příspěvek od slečny, co se šla, nakolik jsem to pochopil, ucházet o místo obsluhy na benzínku. Slečna podle svých slov přišla na pohovor o pár minut dřív, vedoucí jí řekla jen “počkejte”, popadla bundu a šla ven. Když se nevracela, slečna šla za ní. Vedoucí kouřila za rohem a vyjela na ni: “Snad jsem vám řekla, abyste počkala!” Slečna se naštvala, otočila se a odešla.</span>

<span style="font-weight: 400;">Mno. Slečna možná nemusela aktivně vyrazit vedoucí hledat, ale vedoucí se rozhodně mohla a měla zachovat profesionálněji. Třeba, když už to jinak nešlo, říct “já vás čekala až za deset minut, nezlobte se, já si ještě odskočím a začneme v dohodnutý čas, ano?” A bylo by.</span>

<span style="font-weight: 400;">Jenže asi jsem s tímhle názorem v menšině. Ocituju z odpovědí:</span>

<li style="font-weight: 400;">
  <span style="font-weight: 400;">“Vždyť ti ta vedoucí vůbec nic neudělala, nejsi nějaká hysterická? Naopak, ty ses zachovala velmi neprofesionálně a neslušně, pokud jsi odešla z domluveného pohovoru. To není tvoje dobrá vizitka. Vezmi si to k srdci, neboť takto o dobré místo nezakopneš&#8230;”</span>
</li>
<li style="font-weight: 400;">
  <span style="font-weight: 400;">“Par let zpatky byste byla rada, ze by vas vubec nekdo na ten pohovor pozval. A cekala byste klidne hodinu, jenom abyste mela praci. Dneska se tady lidi nasiraji skrz to, ze si sefova chce dat pet minut pauzu a okamzite to musi praskat na net. Hnus.”</span>
</li>
<li style="font-weight: 400;">
  <span style="font-weight: 400;">“Miluju lidi, co ostatním říkají, co mají dělat ve svém volném čase. Šla na pauzu, tak ať si jí stráví podle svého. Tím, že šla kouřit, snad nikomu neublížila”</span>
</li>
<li style="font-weight: 400;">
  <span style="font-weight: 400;">“Tohle všechno je naprosto zbytečné. nezaměstnaná jste vy a jak to tak vypadá, ještě dlouho budete. měla byste se chytnout za nos a váš přístup zcela změnit.”</span>
</li>
<li style="font-weight: 400;">
  <span style="font-weight: 400;">“To, ze nechodite pozde, vas sice slechti, ale necekejte, ze se z vas nekdo posere, kdyz prijdete driv.”</span>
</li>
<li style="font-weight: 400;">
  <span style="font-weight: 400;">“Ehm, narod praskacu. Nic proti, ale sla poptavat praci prodavacky za kasou, ne pozici generalniho manazera.”</span>
</li>
<li style="font-weight: 400;">
  <span style="font-weight: 400;">“Co resis? Přišla jsi o 10 min dříve než jsi měla? Ano přišla. Pohovor měl začít za 10 minut pokud se nepletu.Takze její reakce úplně v pořádku. Uvědom si že TY chceš práci ne ona.A teď se tu všichni nemakačenka třeba pos&#8230;.”</span>
</li>

<span style="font-weight: 400;">Udělal jsem to zase! Zase jsem soudil lidi podle těch ve svém okolí. Podle skupiny, kde je běžné v podobné situaci říct třeba něco jako “Dobrý den, jsem ráda, že jste přišla. Čekala jsem vás až za pět minut, teď jsem měla nějaké zařizování a potřebuju ještě pět minut, tak chvilku počkejte, ano?” Dokonce jak tam někdo napsal: “Mohla říct, že si jde zakouřit, a klidně vzít slečnu s sebou!” </span>

<span style="font-weight: 400;">Jenže někde mimo tuhle moji skupinu žijou stále lidé, pro které je uchazeč opruz, zaměstnanec póvl, a to ani nedomýšlím, co je pro ně zákazník… Lidi, kteří přistupují k životu stylem “když ti řeknou, abys čekal, tak čekej a nekušni”. Lidi, pro které je neslušné ozvat se proti neslušnosti. A hlavně: lidi, pro které je nejdůležitější ctností “držet hubu a dělat, co se jim řekne”. Soft verze Milgramova experimentu.</span>

<span style="font-weight: 400;">Je to takový zvláštní mix povahových rysů. Na jednu stranu sklapnout, když kdokoli řekne “sklapni a šoupej nožkou”, a na druhou stranu si stěžovat, ovšem zásadně v místech a situacích, kdy stěžování si už nijak a ničemu nepomůže. Frflat, remcat, držkovat. Nadávat, jak jsou ty služby hrozný a jak hrozně se chovají prodavači, úředníci, kdekdo &#8211; a na druhou stranu bez ptaní pokorně sklonit hřbet před nějakou absurdní nadřazeností. A nejsmutnější na tom je, že právě tohle chování titíž lidé doporučují i dalším, a pokud se někdo zachová jinak, jsou schopni mu doporučit to staré české: “Nevyčnívej!”</span>

<span style="font-weight: 400;">Vyčnívající hlava bývá často na ráně, ale málokdy shora. Nejčastěji do ní tlučou ti s hlavami ohnutými.</span>