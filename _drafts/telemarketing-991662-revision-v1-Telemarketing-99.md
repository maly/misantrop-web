---
id: 1971
title: Telemarketing 99
date: 2014-04-09T19:14:29+01:00
author: Martin Malý
layout: revision
guid: http://www.misantrop.info/1662-revision-v1/
permalink: /1662-revision-v1/
---
Jednou bych o tom mohl napsat stóry!

<!--more-->

Zase mi začali volat různí zoufalci. Tuhle mi volalo neznámé číslo, já to zvedl, povídám: &#8222;Nooooo?&#8220; &#8211; a na druhé straně se ozýval zvuk kanceláře, v pozadí hovořil marketing senior account headcount bodycount manager &#8211; a nic! Zvýšil jsem hlas a povídám &#8222;Haló!&#8220; A v tu chvíli spustil robotický hlas(!) a prohlásil: &#8222;Dobrý den, jmenuju se Branislava Rokytníková a volám s nabídkou nejlevnější půjčky&#8230;&#8220; To už jsem se vzpamatoval ze šoku z toho, že mi volá robot (představil jsem si Bendera) a povídám: &#8222;Nic nechci!&#8220; Jenže robot byl opravdu robot. &#8222;Naše rychlá půjčka do výše až čtyřiceti tisíc&#8230;&#8220; Kdybych nemluvil do smartfonu za hříšné tisíce, tak s tím jebnu o stůl, takhle jsem akorát zavěsil.

Jako že cože? Vážně mi volá robot a simuluje hluk kancelářského pozadí (čímž nemyslím nic&#8230; z anatomie, ale z akustiky), abych snáze podlehl a myslel si, že ve skutečnosti na mě nemluví plechová huba, ale zaměstnanec, který má jen trošku laryngitidu a problémy s artikulací? Opravdu to někomu přijde jako dobrý nápad? Nebo hůř &#8211; opravdu se to osvědčilo?! (&#8222;Hele, mámo, půjčku potřebujeme, a ta paní mi volala někde z kanceláře, skoro jí nebylo rozumět, to je vidět, že o mě má opravdu starost&#8230;&#8220;)

Ostatně s nabídkama půjček bývá často spousta veselostí. Já na ně odpovídal vždy stejně: &#8222;Děkuju, peníze nepotřebuju.&#8220; Oni jeli podle zaběhlé rutiny: &#8222;Každému se přeci hodí mít jich víc, koupit si&#8230;&#8220;, a tady jsem jim skákal do řeči: &#8222;Ne, opravdu jich víc nepotřebuju. Já bych je na nic nepoužil&#8220; Tady většina odpadla, až na jednu: &#8222;Ale určitě byste chtěl jich mít víc!&#8220; &#8211; &#8222;Nechtěl, já jich mám opravdu dost!&#8220;

No a minulý týden jsem snad už definitivně zrušil největší telemarketingové opruzy vůbec, totiž Raiffeisenku. Jejich telemarketing se vyznačoval několika úžasnými rysy najednou. Zaprvé: volali v nejnevhodnější okamžik. Třeba na dovolenou. Jedete pouští Kalahari a dojedete k oáze (čti: benzinová stanice). Koupíte si pití, pijete, když tu náhle &#8211; telefon! Něco se děje! &#8222;Ano?&#8220; &#8211; &#8222;Dobrý den, tady Petr Zvoníček, Raiffeisen Bank, pane Malý, mám pro vás, pane Malý, informace o vaší kreditní kartě, pane Malý, takže mi zofort řekněte poslední čtyři číslice svého rodného čísla!&#8220; &#8211; &#8222;Neřeknu vám nic! Každá sekunda tohodle kokotského hovoru mě stojí dvě koruny!&#8220; &#8211; &#8222;Ale když mi neřeknete své rodné číslo, tak nemohu pokračovat&#8230;&#8220; Grrrr!

A to jsem je žádal zlatě svatě, aby mi nevolali, aby si jaksi všechny svoje nabídky vetknuli za klobouk, dokonce jsem i neoficiální cestou zajistil, abych byl označen v systému příznakem &#8222;Nevolat, nemá to cenu, je zlý a útočný&#8220;. Zabralo to, dva roky to fungovalo, a pak jsem jel vlakem na konferenci, připravoval jsem si prezentaci (vy snad posíláte prezentace dva týdny předem?!) a do toho volal obzvlášť úlisný raiffeisenista. Chvíli jsem na něj nepříčetně řval, ať už nikdy nevolá, že jestli mi z té jejich ratejny ještě jednou někdo zavolá, tak přisámvuch půjdu, celé to tam vypálím a pak popel z jejich telefonní ústředny pochčiju, a když jsem se takhle exponoval, tak ten idiot povídá: &#8222;Dobře. Ale já pro vás mám, pane Malý, nabídku výhodné půjčky&#8230;&#8220;

No. Od Raiffeisenky jsem odešel záhy, zůstala mi jen jejich kreditka. Tu jsem konečně minulý týden zrušil. Vyzbrojen [zkušenostmi](http://www.misantrop.info/sbohem-raiffeisenko) jsem očekával obstrukce nemalé. Pán na pobočce byl velmi vstřícný, všechno sepsal a omluvil se, že on to nemůže sám zrušit, že mi ale zavolají, tak, dodal s omluvným úsměvem, prosím zvedejte telefony.

A opravdu: Zavolala paní, prošli jsme si tanečkem s rodným číslem, a ona řekla: &#8222;Ale než to zruším, tak se vás zeptám: Proč ji chcete zrušit?&#8220; &#8211; &#8222;Kartu ruším a důvody si nechám pro sebe.&#8220; &#8211; &#8222;Dobře, já to respektuju. Ptám se ale proto, že klienti často ruší své karty jen kvůli nějakému nedorozumění, které jim vysvětlíme a&#8230;&#8220;

Rudo před očima.

&#8222;Milá paní, ruším to proto, že s vaší bankou nechci mít už nic společného. Voláte mi v nejnevhodnější okamžiky, jste neodbytní, nevíte za co byste si naúčtovali poplatky, lžete mi, kvůli každému prdu aby se s vámi člověk dohadoval, je to furt to samý furt dokola. Podívejte se do svého CRM systému, máte ho jistě před sebou, přečtěte si, jak na vaše neustálé telefonování odpovídám, a to nechci být vyloženě hrubý. Přesto jste mi volali furt dál, i když jsem vás žádal, abyste to nedělali, kladete mi naprosto debilní otázky a snažíte se mi vnutit něco, co nechci a od vás si to nikdy nepořídím, takže se nad tím prosím zamyslete a řekněte mi: Opravdu si myslíte, že jsem klient, který neví, co si počít s kreditní kartou a potřebuje vaši radu, nebo jsem nasraný klient, který chce odejít, a čím dřív odejde, tím líp bude jak jemu, tak bance?&#8220;

Paní osvědčila nadstandardní (na poměry RB) schopnost empatie a došla k závěru, že nejlepší bude opravdu udělat požadované, tedy zrušit kartu a skončit plodný mnohaletý vztah.

A dneska mi přišly tři SMSky, kterými mě Raiffeisenka žádá, abych zhodnotil práci toho člověka na pobočce.

Připadá jim, že jsem dal málo zpětné vazby na práci lidí v téhle peleši nekompetentnosti?