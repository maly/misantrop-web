---
id: 1963
title: 'Telefon, co (se) vejde do análů&#8230;'
date: 2014-04-05T19:11:29+01:00
author: Martin Malý
layout: post
guid: http://www.misantrop.info/?p=1963
permalink: /telefon-co-se-vejde-do-analu/
dsq_thread_id:
  - "2589051249"
image: /wp-content/uploads/2014/04/letadlo.jpg
categories:
  - Nezařazené
---
Šok! Hrůza! Láďa Hruška! Unesené letadlo! (Pozor, článek obsahuje sprostá slova, což vám může způsobit šok, hrůzu a Láďu Hrušku)

<!--more-->

Té en cé zet, etalon kvalitní žurnalistiky, vydal článek s kulervoucím titulkem [Děsivá teorie: Letadlo prý opravdu unesli! Pasažér si strčil mobil do zadku a poslal fotku](http://tn.nova.cz/zpravy/zahranici/desiva-teorie-letadlo-opravdu-unesli-pasazer-si-strcil-mobil-do-zadku-a-poslal-fotku.html). Dám vám deset sekund na zpracování téhle zprávy&#8230;

Tak, máte to?

Samozřejmě že nikdo neposlal fotku toho, jak si strčil mobil do zadku. Tedy možná poslal, ale dali tam jinou, to, co mám v záhlaví, je fotomontáž, kterou jsem, jak jistě chápete, prostě MUSEL udělat.

[<img class="aligncenter size-medium wp-image-1964" src="http://www.misantrop.info/wp-content/uploads/2014/04/letadlo-468x500.jpg" alt="letadlo" width="468" height="500" srcset="https://www.misantrop.info/wp-content/uploads/2014/04/letadlo-468x500.jpg 468w, https://www.misantrop.info/wp-content/uploads/2014/04/letadlo-187x200.jpg 187w, https://www.misantrop.info/wp-content/uploads/2014/04/letadlo.jpg 677w" sizes="(max-width: 468px) 100vw, 468px" />](http://www.misantrop.info/wp-content/uploads/2014/04/letadlo.jpg)

O co jde? Některé věrohodné servery, jako například AC24, přinesly [zprávu](http://www.ac24.cz/zpravy-ze-sveta/3773-nezavisly-novinar-pasazer-uneseneho-letadla-odeslal-foto-ze-skryteho-iphonu) o tom, že ztracené letadlo Malaysian Airlines bylo ve skutečnosti uneseno a teď je na americké vojenské základně. Což není nijak nová konspirační teorie, s tím přišli různí teoretici už na začátku, ale teprve teď mají nezvratný důkaz. Ve skutečnosti je na místě použít Occamovu břitvu a dojdeme k nejpravděpodobnějšímu vysvětlení, takzvané Listerově premise (&#8222;Jsou mrtví, Dejve. Všichni jsou mrtví!&#8220;)

Ale když jste konspirační teoretik, tak se Occamovou břitvou rozhodně neholíte. Místo toho spíš věříte tomuhle: Na palubě letadla byl jakýsi Phillip, pracující pro IBM. Když únosci začali unášet letadlo, tak si strčil svůj iPhone do řiti, čímž se mu podařilo utajit jeho existenci před únosci. Ti ho po přistání oddělili od ostatních, nějako jako zdrogovali, zavázali oči a vůbec jim nebylo divné, že Phillip chodí, jako by měl v zadku iPhone. Dotyčný Phillip následně vyfotil fotku a poslal ji na internet spolu se zprávou, co jsem stručně popsal výše. Fotka, prosím, zde:

[<img class="aligncenter size-medium wp-image-1965" src="http://www.misantrop.info/wp-content/uploads/2014/04/zprdele.jpg" alt="zprdele" width="240" height="320" srcset="https://www.misantrop.info/wp-content/uploads/2014/04/zprdele.jpg 240w, https://www.misantrop.info/wp-content/uploads/2014/04/zprdele-150x200.jpg 150w" sizes="(max-width: 240px) 100vw, 240px" />](http://www.misantrop.info/wp-content/uploads/2014/04/zprdele.jpg)Tedy jasný a nezvratný důkaz, protože ta fotka opravdu vypadá jak z prdele.

Ovšem to není celé! To hlavní totiž je, že tuhle fotku objevil &#8222;nezávislý novinář&#8220; (čti: pošuk _&#8211; od doby, co tímhle termínem označili mého oblíbeného dopisovatele Pirátských novin, mám o jeho významu poměrně jasnou představu_) a v Exif našel nezvratný důkaz, totiž souřadnice pořízení fotky, které mu vyšly na základnu Diego García. Slabé, říkáte si? Že tyhle informace jsou jen orientační a s [vhodným nástrojem](http://www.colorpilot.com/exif.html) je změní každý? Kruci, tak co jste, hackeři od CIA? Pošuk, tedy _nezávislý novinář_, totiž jasně píše (a AC24 jasně překládá):

> „Exif je neporušený. Exif data jsou uložena v každém snímku z jakéhokoli fotoaparátu a obsahují okolnosti, za kterých byla fotografie pořízena. Lze je zobrazit, když uložíte fotografii na ploše PC, kliknete na ni pravým tlačítkem myši a zvolíte vlastnosti. Pak kliknete na detaily. Zjistíte, že snímek byl pořízen 18. března iPhonem 5, s citlivostí 3200 a clonou 1/15. exif data obsahují i souřadnice, jež náleží základně Diego Garcia. JE TO POPRVÉ, CO NÁM PRÁZDNÁ FOTOGRAFIE PROZRADILA ÚPLNĚ VŠECHNO.
> 
> Exif nelze přepsat běžným softwarem, může být jen přidán k údajům, jako jsou„image credits“, u některých pokročilých aplikací. Může být rovněž vymazán, NE VŠAK ZMĚNĚN. Fotografie s neporušenými Exif daty lze použít u soudu. Pokud je Exif hacknutý, musel by to udělat někdo ze CIA nebo opravdu dobrý hacker, o tom ale pochybuji.

(Všimněte si, že někteří lidé mluví &#8211; a asi i myslí &#8211; ve verzálkách&#8230;)

Tralala, takže pokud nejsem z CIA nebo opravdu dobrý hacker, tak jsem tuhle fotku vyfotil svým AssPhonem 5 v psychiatrické léčebně v Beřkovicích (zavázané oči a polstrovaná cimra included):

[<img class="aligncenter size-full wp-image-1966" src="http://www.misantrop.info/wp-content/uploads/2014/04/zprdele1.jpg" alt="zprdele" width="240" height="320" srcset="https://www.misantrop.info/wp-content/uploads/2014/04/zprdele1.jpg 240w, https://www.misantrop.info/wp-content/uploads/2014/04/zprdele1-150x200.jpg 150w" sizes="(max-width: 240px) 100vw, 240px" />](http://www.misantrop.info/wp-content/uploads/2014/04/zprdele1.jpg)Kdo nevěří, ať tam běží &#8211; hned vedle budovy mám letadlo!

&#8222;&#8220;&#8220;Nezávislý novinář&#8220;&#8220;&#8220; pak dále předkládá k věření historky o tom, jak se mu neznámý hacker naboural na web, fotku stáhnul a místo ní nahrál zmenšenou verzi. Tu původní si uložil naštěstí nějaký jiný milovník konspirací &#8211; jenže od té doby ji nemůže otevřít, protože pokaždé, když na ni klikne, tak mu systém zkolabuje. (Zpráva bohužel neuvádí, jestli při tom má na hlavě alobalovou čepici.) Což je jen obvyklé pokládání pastí pro případ, že by chtěl někdo pochybovat: _Důkaz není, protože důkaz smazala CIA. Což je jasný důkaz, že je za tím CIA!_

Uf. Uf uf uf. Že konspirační teoretici vytváření nefalzifikovatelné teorie a navzájem se v nich utvrzují, to je stará vesta. Že přitom předkládají davu konspiracechtivých vyslovené hovadiny (&#8222;Nezfalšovatelný Exif&#8220;), to je předpokládatelné &#8211; běžný čtenář takových webů si moc s realitou nebo kritickým myšlením netyká, a oč důsledněji &#8222;nevěří vládám&#8220;, o to důsledněji nepochybuje o informacích na &#8222;nevládních webech&#8220;.

Ale že takovou kokotinu vydá TN.CZ, to je určitý průlom&#8230; A k tomu gratuluju!

PS: [Trochu seriózněji o tom píše Pavel Kasík.](http://technet.idnes.cz/konspiracni-teorie-mh370-iphone-fotka-ze-zaklady-garcia-pfy-/tec_technika.aspx?c=A140404_174212_tec_technika_pka)

&nbsp;

&nbsp;