---
id: 594
title: 'Nokia Lumia 900 v kapse&#8230;'
date: 2012-09-02T12:26:26+01:00
author: Martin Malý
layout: revision
guid: http://www.misantrop.info/560-revision-29/
permalink: /560-revision-29/
---
Naprosto neobjektivní recenze Lumie 900 &#8211; ovšem ze všech neobjektvních je tahle objektivně nejneobjektivnější! (Čti: Nejen že se nebudu snažit, ale ani to nebudu tvrdit!)

<!--more-->

Před drahnou dobou jsem veřejně napsal, že po vyzkoušení nejrůznějších iPhonů a jiných Samsungů bude můj další telefon fungovat na Windows Phone. Bylo to v době, kdy byl WP7.5 v plenkách a všichni se tomu rozhodnutí smáli. Zejména Androidisti (&#8222;Máme tolik aplikací&#8230;!&#8220;) a iPhonisti (&#8222;Jsou tak použitelné&#8230;!&#8220;) Mně nesedlo ani jedno z toho &#8211; snad proto, že si vybírám zařízení podle svých potřeb a ne podle žebříčků prodejnosti / oblíbenosti / vybavení / wotevr.

A tak jsem jednoho dne nahradil svůj soukromý telefon HTC Radarem a služební Lumií 800,  a bylo to. Chvilku jsem z jejich předchůdců doloval kontakty, ty jsem importoval do Outlooku, a dneska mám &#8222;všechny na všech&#8220; &#8211; čti: kontakt na kohokoli ve všech telefonech. Jediné, co mi chybí, je inteligentní správa těch kontaktů, protože Outlook buď správu adresářů nemá, nebo ji přede mnou dovedně tají. (To, že vypíše kontakty na obrazovku jako kartičky, rozhodně nelze nazývat &#8222;správou&#8220;).

[Používal jsem Lumii 800 nějakou dobu](http://www.misantrop.info/proc-si-koupit-lumii-800/) a &#8211; jak to jen říct: Fungovala. Stejně tak jako Radar. Jsou to zařízení, které ve vás nevyvolají záchvaty. Nemám touhu strkat Lumii každému pod nos a ukazovat &#8222;Hele, hele&#8230; vidíš tuhle aplikaci?&#8220; Není to nic &#8222;fancy kewl&#8220; &#8211; a tady reklama IMHO míří mimo. Lumie je pěkná, to jo, ale není to designový šperk. Spíš mi k tomu sedí adjektivum &#8222;funkční&#8220;. Asi jako &#8222;funkční prádlo&#8220;. Není to nic, co budete ukazovat, ale jste rádi, že to máte, že to funguje a že to dělá co od toho čekáte.

Přišla Lumia 900 a já jí nahradil Radar (a Lumii 800 jsem nahradil BlackBerry, ale to je jiný příběh).

<a href="http://www.misantrop.info/?attachment_id=564" rel="attachment wp-att-564"><img class="aligncenter size-medium wp-image-564" title="WP_000176" src="http://www.misantrop.info/wp-content/uploads/2012/09/WP_000176-375x500.jpg" alt="" width="375" height="500" srcset="https://www.misantrop.info/wp-content/uploads/2012/09/WP_000176-375x500.jpg 375w, https://www.misantrop.info/wp-content/uploads/2012/09/WP_000176-150x200.jpg 150w, https://www.misantrop.info/wp-content/uploads/2012/09/WP_000176.jpg 538w" sizes="(max-width: 375px) 100vw, 375px" /></a>

Lumia 900 má samosebou microSIM, takže moje stará SIM, co mám od roku 2000 ještě s logem OSKAR, musela na circumcizi. Ořízli ji, zasunul jsem ji do Lumie, &#8222;NO SIM!&#8220; [Karramba](https://twitter.com/adent/status/228086101598953472)! Oříznutá SIM v iPhonu fungovala. Kolegova oříznutá SIM z iPhonu v Lumii taky. Aha. Divné&#8230; Takže jsem šel do prodejny VF znovu, [dostal novou MicroSIM](https://twitter.com/adent/status/228154504896475136), a všechno začalo fungovat. Velmi pravděpodobná příčina: stará SIMka v Lumii 900 není podporovaná.

Lumia 900 je jako Lumia 800 &#8211; jen větší a bez gumového prezervativu. Dlaždice jsou větší, klávesnice je větší, líp se to mačká. Displej nemá sklopný efekt a bílá je skutečně bílá. Všechny součásti pracují, jak mají&#8230;

<&#8212; prostor pro nadšení &#8212;>

Kdybych byl nadšenec do Androidů, rozplývám se nad tím, že mám osm různých aplikací pro fotoaparát. Kdybych byl nadšenec do iPhone, tak sliním nad možností <del>zkurvit</del> zInstagramovat fotku jedním kliknutím. Kdybych psal pro blog Radka Hulána, napíšu, že Lumie má objektivně nejlepší fotografie ever. Nejsem a nepíšu, takže: fotí dobře a jsou tam pro foťák doplňky jako &#8222;focení panoramat&#8220;.

<a href="http://www.misantrop.info/?attachment_id=562" rel="attachment wp-att-562"><img class="aligncenter size-full wp-image-562" title="WP_000134" src="http://www.misantrop.info/wp-content/uploads/2012/09/WP_000134.jpg" alt="SOOS - foceno Lumií" width="400" height="300" srcset="https://www.misantrop.info/wp-content/uploads/2012/09/WP_000134.jpg 400w, https://www.misantrop.info/wp-content/uploads/2012/09/WP_000134-200x150.jpg 200w" sizes="(max-width: 400px) 100vw, 400px" /></a>

<a href="http://www.misantrop.info/?attachment_id=563" rel="attachment wp-att-563"><img class="aligncenter size-full wp-image-563" title="WP_000128" src="http://www.misantrop.info/wp-content/uploads/2012/09/WP_000128.jpg" alt="" width="400" height="300" srcset="https://www.misantrop.info/wp-content/uploads/2012/09/WP_000128.jpg 400w, https://www.misantrop.info/wp-content/uploads/2012/09/WP_000128-200x150.jpg 200w" sizes="(max-width: 400px) 100vw, 400px" /></a>Totéž platí pro další komponenty celé Lumie: Fungují solidně. Co o tom chcete psát dál? Že GPS je schopná vás najít a že svítilna svítí? Hm&#8230; Všechno to je uvnitř, všechno to funguje, a co mi u Lumie 800 vadilo, to tu už není, takže nevadí&#8230;

<!&#8212; Konec prostoru pro nadšení &#8212;>

Asi největší problém jsem u Lumie 900 měl s její velikostí. Přesahují rozměry čehokoli, co je rozumně umístitelné do kapsy. Kdo mě znáte, tak potvrdíte, že jsem utilitarista, kterému je naprosto jedno, jak (například) kalhoty vypadají, pokud se mi v nich pohodlně chodí a sedí. Takže ano, klidně si sednu s Lumií 900 v kapse a netrápí mě, že se mi kapsa vyboulí &#8211; ale neskutečně mě prudí, že to je nepohodlné. Tlačí to. Dost na tom, že jsem si zvykl na peněženku &#8211; a zaplaťstát za to, že nové občanky a řidičáky jsou kolečně menší a já mám peněženku menší než dlaň. A do toho Lumie 900! Bleskový [průzkum na Twitteru](https://twitter.com/adent/status/227745427896807425) ukázal, že to lidé nosí v kapsách u kalhot. Inu, poplakal jsem si. Až někdy někdo vymyslí na podobné přístroje nějaké pohodlné tělní pouzdro, třeba na hrudníku či v podpaží, budu první, kdo to zkusí. (Pokud chcete nosit Lumii v podprsence a jste žena, tak vězte, že pro pohodlné nošení vyžaduje košíčky velikosti E, lépe F. Pokud chcete nosit Lumii v podprsence a jste muž, tak mi to, prosím, hlavně nepište do komentářů jako dobrý tip!)

Když se vrátím k systému WP7.5: Je příjemně svižný. Ovládání je otázka zvyku &#8211; Davidova scénka &#8222;[voláme Lence](http://www.latrine.cz/windows-phone-dil-1-volani-lence)&#8220; je legrace na první tři dny, pak už je Lenka buď v seznamu, nebo na úvodní obrazovce, a volá se jí na dvě kliknutí&#8230; Lumie 900 už má tethering v systému.

Naprosto kokotské, ale jako že **MEGAkokotské**, je hardwarové tlačítko hledání, které spustí Explorer, a v něm otevře Bing. Navíc tu verzi, která není pro mobilní zařízení &#8211; vysloveně hnusnou s naprosto miniaturním vyhledávacím políčkem, zato s obrázkovou plachtou na pozadí. Tohle tlačítko je navíc umístěné tak blbě, že si ho občas zmáčknete nedobrovolně. Pak máte sto chutí ho vybrousit šmirglem a zalít něčím ošklivým, aby už nikdy nefungovalo. Udělal jsem si k tomu takový malý průzkum:

  * Počet náhodných stisknutí tlačítka SEARCH za poslední měsíc: 28
  * Počet úmyslných stisknutí tlačítka SEARCH za minulý měsíc: 0

Nevím, jestli je z toho znát ten trend&#8230; Pro jistotu: Nepoužívám tlačítko SEARCH. Je nanic! Není to kontextová nápověda. Nefunguje pro hledání v kontaktech. Neprohledává obrázky. Nefunguje jako hledací tlačítko v aplikacích. Jen spustí Explorer a otevře v něm Bing, který je NANIC! Někteří šťastlivci prý mohou přepnout to tlačítko na Seznam (který je ale taky nanic) &#8211; já tuhle možnost nemám, protože moje Lumie asi nebyla určena pro prodej v ČR či co&#8230;

U Lumie 800 obhajovali někteří vyšší cenu tím, že má možnost použít služby od Nokie. U devítistovky jsou taky, konkrétně Nokia Mapy, Nokia Autem a Nokia Hudba. Vezmu to popořadě.

Nokia Mapy by byly dobré, kdyby uměly to, co umí navigace, tj. uložit si kusy map offline.

Nokia Autem umí používat offline mapy, jupí. <del>Ovšem &#8211; při hledání bodů automaticky štrachá, čertvíproč, na internet a snaží se to najít online, a teprve pak vyhledává bod offline. Proč když tam, hýml, ty mapy offline má, proč nejdřív protáčí datový tarif?</del> (_Problém vysvětlil Jakub Kottnauer v diskusi, díky!_) Navigace samotná je OK, ale tak maximálně pro nekomplikované cesty &#8211; cokoli složitějšího, jako &#8222;jeď ne po téhle silnici, ale po téhle&#8220;, je nad její síly.

Nokia Hudba je úžasná aplikace, která mi v mojí verzi napíše, že &#8222;servery nejsou dostupné&#8220;.

Na druhou stranu Doplňky fotoaparátu jsou aspoň někdy užitečné.

A resumé?

Nevím jaké rozlišení má displej Lumie 900. Nevím jaké rozlišení má její fotoaparát. Je mi to jedno. Připojím se s ní na mail, na Facebook, vyfotím co chci, pošlu to na Twitter, pošlu to mailem, zavolám si, upozorní mě to na schůzku, když si ve městě udělám poznámku, v počítači jako když ji najdu&#8230; A všechno tohle to dělá dobře, způsobem, který mě nefrustruje.

_Kůl gadget na oslňování bab?_ Ani náhodou&#8230; Je to ale funkční telefon, užitečný a pro mne použitelný. A na rozdíl od kolegy Androidisty jsem za tu dobu, co WP7.5 používám, ještě neměl tendenci švihnout přístrojem o dlaždice, skákat po jeho troskách a řvát.

U mě dobrý. Hned na druhý pokus slušně.