---
id: 2172
title: TariFFFFUUUUUUmat
date: 2014-10-07T13:28:49+01:00
author: Martin Malý
layout: revision
guid: http://www.misantrop.info/232-revision-v1/
permalink: /232-revision-v1/
---
Akreditovaná nezávislá kalkulačka mobilních tarifů vzbuzuje lehké rozpaky nabízenými službami, jejich podmínkami, no a v neposlední řadě i komunikací&#8230; (Aktualizace: Vyjádření Tarifomatu)

<!--more-->

Zkusil jsem použít &#8222;akreditovanou nezávislou kalkulačku <a href="http://www.anrdoezrs.net/jc102nmvsmu9CJHAIHF9BBJCBDHC" target="_top" onmouseover="window.status='https://tarifomat.cz';return true;" onmouseout="window.status=' ';return true;">Tarifomat</a>&#8220; &#8211; zesnulý Kamojedov by jistě podotkl něco peprného o váze takové [akreditace od ČTÚ](http://www.marketingovenoviny.cz/index.php3?Action=View&ARTICLE_ID=11034&ctu-tarifomatcz-je-prvni-a-zatim-jedina-nezavisla-kalkulacka-mobilnich-tarifu)&#8230;

První, čeho jsem si včera po ránu všiml, byl [tweet Ondřeje Austa](https://t.co/Wv8ixntz):

> Ad Tarifomat.cz: Nepříjemná zkušenost: hned jak zadáte a odešlete číslo, abyste jen porovnali tarif, volají s jakousi &#8222;neveřejnou&#8220; nabídkou.

Inu, klasika. V podmínkách to mají, jak správně [upozornil Dan Dočekal](http://pooh.cz/pooh/a.asp?a=2017645), a nakonec to dopsali i do formuláře. O to víc pak překvapilo, že&#8230; ale to si nechme na později.

Sednul jsem k jejich kalkulačce a zadal své reálné náklady na telefon. Patnáct minut hovorů měsíčně, pět SMSek, mobilní internet ANO. <a href="http://www.anrdoezrs.net/jc102nmvsmu9CJHAIHF9BBJCBDHC" target="_top" onmouseover="window.status='https://tarifomat.cz';return true;" onmouseout="window.status=' ';return true;">Tarifomat</a> mi nabídl různé tarify tří operátorů, které se lišily &#8211; oh, wait, nelišily se skoro ničím, jen plus mínus desetikorunou. Cena okolo 350 Kč, FUP 150MB. Cože? COŽE? Dobře, jdu zpátky, tam bude někde jistě přepínač &#8222;Mobilní internet &#8211; nepoužitelný / použitelný&#8220;. Není. Ptají se vás, kam voláte nejčastěji (a při přepínání na &#8222;lepší&#8220; kalkulačku zjišťuju, že v _Implayo_ nevědí, že &#8222;obsah by měl být přístupný i bez použití JavaScriptu&#8220;, ale to je detail).

Samosebou jsem zadal &#8222;fake&#8220; číslo 123456789; nestojím o to, aby mi kdokoli volal (nabízeči z bank to už moc dobře vědí). Ale i kdyby &#8211; proč, kruci, potřebuje nějaký nástroj ke srovnávání cen tarifů (&#8222;nezávislý&#8220; a &#8222;transparentní&#8220;) znát moje telefonní číslo? Rychlý pokus &#8211; a opravdu, když tam nenapíšete nic, dál se nedostanete. Dokonce je to číslo asi úplně nejdůležitější, proto se na něj zeptají jako první! Fakt, první položka formuláře: **Zadejte svoje telefonní číslo**.

K večeru jsem si tweetnul: &#8222;_Tarifomat je boží služba. Našel mi tarif, který je za stejnou cenu, jako platím teď, zato mnohem horší, a ještě mi píše, jak je to úžasné!_&#8220;

A následoval twitterový dialog, který sem přepíšu a opatřím pak komentářem:

  * Tarifomat: Srovnáváme ty tarify, které jsou k dispozici. Pro některé zákazníky najdeme úporu a jiní zjistí, že už výhodný tarif mají.
  * adent: takže výsledek šul nul, ale vy získáte živé telefonní číslo a souhlas s telemarketingem, a to je hlavní! 🙂
  * Tarifomat: Voláme pro zpětnou vazbu a kvůli případným dotazům. Pokud kdokoliv nemá zájem, tak okamžitě mažeme. Řešení &#8211; #77777777 🙂
  * adent: Voláte kvůli dotazům a pro zpětnou vazbu? Tak to měl asi @ondrejaust halucinace: https://t.co/Wv8ixntz Zkuste nelhat, ano?

He, he. Jak české. Voláme přeci jen proto, abychom zlepšili naši službu, a když to nechcete, tak tam přece napište nějaký nesmysl, _no kde je problém?_ Proč nutí &#8222;akreditovaný nezávislý transparentní&#8220;, aby si lidi vymýšleli? To tam nemůžou dát tohle pole jako volitelné? &#8222;Pokud chcete, abychom vám zavolali&#8230;&#8220; Asi ne, takhle bude _výtěžnost_ vyšší&#8230; A hlavně &#8211; proč mě zkouší tahat za fusekli?

  * Tarifomat: A opravdu velké množství zákazníků ušetří. Byť by to bylo 300Kč měsíčně. Neděláme to pro sbírání tel. čísel.

A zase&#8230;

  * adent: přesně proto je to telefonní číslo povinné! Největší problémy si udělají firmy tím, že lžou o ověřitelných věcech&#8230;
  * Tarifomat: Snažíme se aktivně kontaktovat co nejvíce lidem. Určitému procentu můžeme dát i nabídku. Prosím, otestujte nás
  * adent: Otestoval jsem, nenabídli jste nic zajímavého.

&#8222;Prosím otestujte nás&#8220; se objevilo už u Dana Dočekala, objevuje se zas. Mají v Tarifomatu dojem, že jsme je neotestovali? Že nadáváme jen tak?

  * Tarifomat: To podezření ze lži je mi nejpříjemné. Voláme a ptáme se na dotazy. Někdy máme i neveřejnou nabídku. Podle nás to je výhoda.
  * adent: Jaký jiný důvod má POVINNÉ zadání telefonu než sběr čísel se souhlasem? Proč tam není &#8222;Nechci zadat číslo&#8220;?
  * Tarifomat: Dobrý den, prosím můžete mne kontaktovat na 777 722 411. Myslím, že jde o twitter nedorozumění. Roman Nováček
  * adent: Jaké přesně nedorozumění je v tomto sdělení: https://t.co/SH4rTZRb ? Vy tam vidíte něco o nabídkách?
  * Tarifomat: Proč voláme? 1. ptáme se na zpětnou vazbu a zodpovídáme dotazy, 2. pokud je to možné, tak nabídneme i neveřejnou nabídku
  * adent: Vidíte. Zkuste tuhle odpověď příště psát na první pokus. 😉

Nechápu, opravdu ne, proč to nezvládli napsat hned napoprvé. Obzvlášť když to týž den přidávali na stránky. Když týž den už na to poukázalo několik lidí. Ne, přijde večer, a první, co napíšou, je &#8222;voláme kvůli zpětné vazbě a dotazům&#8220;! Na otázku, proč je nutné telefonní číslo, jsem se odpovědi nedočkal. A jedeme dál:

  * adent: A proč jsou tedy některé nabídky neveřejné? Co by se stalo, kdyby byly veřejné?
  * Tarifomat: Jsme prostředek pro operátory, aby nabídli co nejlevnější tarify. Některé akce jsou neveřejné, my to respektujeme.
  * adent: Takže vy nejste nezávislý srovnávač tarifů, ale &#8222;prostředek pro operátory&#8220;?
  * Tarifomat: Srovnáváme jejich nabídky &#8211; jsme prostředkem, jak svoje tarify představují a nabízí zákazníkům.
  * adent: Jste tedy placeni operátory, abyste pro ně dělali marketing? Nebo jak tomu mám rozumět?
  * Tarifomat: Čím více lidí nás použije, tím více budou operátoři &#8222;tlačeni&#8220;, aby snížili ceny tarifů. Primární je snížit útraty.
  * adent: To je hezké vyjádření, ale tak do tiskové zprávy. Ty nabídky jsou naprosto &#8222;nekonkurenční&#8220; a nijak netlačí.
  * Tarifomat: Nabízíme nezávislé srovnání tarifů. Pokud zákazník tarif i přes nás objedná, tak máme provizi http://t.co/Mv1VsAO6
  * adent: Jste živi z provizí a děláte &#8222;nezávislé srovnání&#8220;? Pak definujte, prosím, nezávislost, asi mám jiný výklad.
  * Tarifomat: Zkuste naši linku a sami uvidíte, že hodně hovorů končí slovy &#8211; &#8222;Máte to nejlepší, gratulujeme&#8220;
  * adent: To jste mi poslali náhodnou větu z tiskové zprávy? Otázka zněla, co si představujete pod slovem &#8222;nezávislé&#8220;.
  * Tarifomat: Ne, nezávisle porovnáváme nabídky &#8211; je to na operátorech, která nabídka bude pro zákazníka nejlevnější.
  * adent: Nezávisle na čem? Na provizích, co z nich máte? Máte nabídku na webu, a pak &#8222;neveřejnou&#8220;. Proč bych si neměl myslet, že ta na webu není nejlevnější?
  * Tarifomat: Záleží mi na tom, abychom nebyli lháři/podvodníci/atd. Kontaktujte mne prosím přímo &#8211; Roman Nováček, 777722411
  * adent: VY chcete, abyste nebyli &#8222;podezřelí&#8220;, a JÁ mám kvůli tomu někam volat? 🙂 Máte pro mne &#8222;neveřejné vysvětlení&#8220;?
  * Tarifomat: Bohužel na Vás nemám kontakt, zavolal bych hned. Spíše jde o to že 140 znaků nestačí.
  * adent: Je to totéž jako s tou neveřejnou nabídkou, tak se zeptám: Proč by tento rozhovor neměl být veřejný?
  * Tarifomat: Jde čistě o to, že se motáme v kruhu a twitter pro tuto diskusi nestačí
  * adent: Ale proč ne, tak já tedy své připomínky sepíšu, veřejně je vystavím a vy na ně můžete odpovědět, tak?
  * Tarifomat: OK, to je ideální řešení. Prosím, pošlete mi link na ten článek na \*\*mailová adresa\*\*

_(Do hovoru se zapojovali i jiní lidé (@kacer a další) a byl tak poněkud přerývaný. Dovolil jsem si z něj &#8222;vykostit&#8220; hlavní vlákno tak, aby to celé sepsané dávalo smysl)_

Já to, s dovolením, shrnu:

<a href="http://www.dpbolvw.net/aq115wktqks7AHF8GFD799HA9BFA" target="_top" onmouseover="window.status='https://tarifomat.cz';return true;" onmouseout="window.status=' ';return true;">Tarifomat</a> včera, asi na základě reakcí lidí, připsal do formuláře, že na zadané tel. číslo mohou zavolat s neveřejnou nabídkou. Večer přijde s kulišáckým tvrzením, že volají kvůli dotazům a zpětné vazbě. &#8222;A pokud se vám to nelíbí, tak tam napište falešné tel. číslo&#8220; &#8211; tohle není zrovna pěkná vizitka. Nemluvě o tom, že by to mohl být velmi snadný nástroj na drobné naschvály (a teď vážně: Kdo z vás tam napsal zlomyslně telefon na některého svého známého?) Dobrá, není to přímo lež, ale že by to byl vzor férovosti, to se nedá říct.

V těsném závěsu píše: &#8222;Neděláme to pro sběr tel. čísel&#8220; &#8211; no, kdyby na ta tel. čísla nevolali, a kdyby nebylo zadání telefonu povinné, tak by jim to možná někdo ve slabé chvilce i věřil. Pokud to nedělají pro sběr tel. čísel, tak proč ho vyžadují a proč na ně volají? Kvůli zpětné vazbě? &#8222;Pro zlepšování služeb zákazníkům&#8220;? Myslím, že tady Twitterúčet Tarifomat lehce zalhal. Dělají to pro sběr telefonních čísel. Zpětnou vazbu může přeci internetová (!) kalkulačka získat i jinak než telefonem, stejně tak pro dotazy může nabídnout primárně jiné kanály. Ale tady je &#8222;povinné číslo&#8220;, a potvrzené &#8222;volání s nabídkami&#8220;. Všimněte si, že nikde nepadlo vysvětlení, proč ta čísla potřebují tak nutně, že bez jejich zadání nelze službu použít.

Další sekec mazec je bezelstné přiznání k tomu, že jsou &#8222;prostředek pro operátory, aby nabídli nejlevnější tarif&#8220;. První otázka, co člověka napadne, je: _Opravdu k tomu operátoři potřebují Tarifomat?_ Proč by to dělali, když by je to, jak hned o kousek dál <a href="http://www.tkqlhce.com/1a107ar-xrzEHOMFNMKEGGOHGIMH" target="_top" onmouseover="window.status='https://tarifomat.cz';return true;" onmouseout="window.status=' ';return true;">Tarifomat</a> píše, nutilo snížit ceny? A ten závěr, ten je z rodu čirého dada. Tarifomat je živ z provizí za prodané tarify. Tarify mu dodávají operátoři. On je &#8222;nezávisle&#8220; porovnává.

Tak, uvěřil bych jim leccos. Že je porovnává &#8222;objektivně&#8220;, tj. že nikomu nenadržuje. Že je porovnává všechny. O tom nepochybuju. Ale nelze &#8222;nezávisle&#8220; porovnávat tarify, jsem-li závislý na jejich prodeji (a ještě bezelstně přiznávám, že jsem &#8222;prostředek pro operátory&#8220;)!

**Nezávislé srovnání** vyžaduje nezávislost **především** na objektu srovnávání, to se na mne nezlobte. A za druhé &#8211; nezávislost jde ruku v ruce s transparentností. Jakákoli netransparentnost zavání snahou zakrýt možné narušení proklamované nezávislosti. A tady je netransparentní celá řádka věcí, od neveřejných nabídek přes nejasný smysl sběru tel. čísel až po ty rady &#8222;zadejte číslo 777777777&#8220;.

<a href="http://www.tkqlhce.com/1a107ar-xrzEHOMFNMKEGGOHGIMH" target="_top" onmouseover="window.status='https://tarifomat.cz';return true;" onmouseout="window.status=' ';return true;">Tarifomat</a> může být užitečná služba (i když &#8211; kde je nabídka Vodafone + InKarta?) a dobrý podnikatelský záměr. Ostatně nástrojů pro &#8222;srovnání a doporučení&#8220;, živých z provizí, jsou spousty, a některé z nich jsou i objektivní &#8211; vyplatí se to spíš než doporučit míň vhodný tarif, hosting, e-shop, wotevr&#8230;, než pak čelit podezření z manipulací pro pár dolarů. Věřím Tarifomatu, že nemají důvod kohokoli zvýhodňovat. Ale trvám na tom, že:

  1. Nejsou nezávislí
  2. &#8222;Neveřejné nabídky&#8220; jsou vždy a všude podezřelé
  3. Jejich posláním není &#8222;tlačit na ceny&#8220;, ale &#8222;nabídnout lidem neveřejnou nabídku za provizi&#8220;
  4. Zadání tel. čísla nemá být povinné _(Aktualizováno: Už není&#8230;)_

Odkaz posílám panu Romanu Nováčkovi, a rovnou si dovolím otázkový výkop: Pane Nováčku, můžete dát telefonní číslo až na konec formuláře a <del>udělat ho volitelné</del>? <del>Pokud ano, tak kdy to uděláte, pokud ne, tak proč to neuděláte?</del> A proč tolik bazírujete na telefonování? Není možné poslat &#8222;neveřejnou nabídku&#8220; na mail? A proč to neděláte? _Děkuji._

_Pé es: Samosebou, kdyby to mělo být nezávislé, musel by to dělat někdo, kdo není živ z provizí od operátorů&#8230; třeba ČTÚ&#8230; heheheeee!_

Aktualizováno 14:33 &#8211; pan Nováček poslal vyjádření, které je k dispozici zde: [Vyjádření Tarifomatu](http://www.misantrop.info/files/tarifomat.doc). Bohužel ani při nejlepší vůli jsem v něm nenašel odpovědi na to, na co jsem se ptal. _Je zvláštní, že večera to vypadalo, že Tarifomatu jde hlavně o to, aby prokázal, že jim nejde hlavně o sběr tel. čísel a že jsou nezávislí (tudíž že nelžou), ale v reakci jako by zapomněli, o co jim šlo, a slovem se k tomu nevyjádří&#8230;_ 

Aktualizováno 16:11 &#8211; Roman Nováček píše: &#8222;_Děkujeme za zpětnou vazbu. Situaci jsme konzultovali s ČTÚ. Již cca 15 minut je telefonní číslo nepovinný údaj dobrovolný pro každého, kdo chce od nás poradit. Věřím, že tím je situace uzavřená._&#8222;