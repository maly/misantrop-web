---
id: 16
title: Můj první notebook
date: 2012-01-04T14:56:40+01:00
author: Martin Malý
layout: post
guid: http://www.misantrop.info/?p=16
permalink: /muj-prvni-notebook/
dsq_thread_id:
  - "526394367"
categories:
  - Nezařazené
tags:
  - asus
  - intel
  - notebook
  - ultrabook
  - zenbook
---
Milý deníčku, tak jsem si koupil svůj první notebook. Víš to, už jsem ti to psal, psal jsem, [jaká to je věda](http://www.misantrop.info/koupit-si-pocitac-je-veda) a vysvětloval jsem ti, jak složitě jsem to vybíral a co všechno jsem zvažoval. Jen jsem nenapsal, co jsem koupil&#8230; Teď se to dozvíš.

<!--more-->

Jsou lidé, kteří mi psali, že řešili podobné dilema, že mají podobné požadavky, a jestli bych tedy nenapsal, co že to mám a jak s tím jsem spokojený.

Napsal.

[Asus Zenbook UX-21e](http://m.maly.cz/AjOsc5).

&#8222;Pěkně obšlehli Macbook Air, fakt že jo. Do detailů&#8230;&#8220;, pravil Pixy, když ho viděl. A má recht &#8211; je to Air, a v něm Windows.

Zenbook má pro mne dvě výhody proti Macu: 1. klávesnice má smysluplnější rozložení kláves a 2. běží na tom Windows, to znamená, že nemusím řešit dilema jestli a) převádět dokumenty na / z Maca, nebo b) změnit celou infrastrukturu a učit se nový systém. Ani na jedno nemám čas, náladu a nervy.

Kopie je to opravdu velmi věrná. Elegantní tělo z kartáčovaného hliníku, všechno do detailu spasované a slícované, nikde nic netrčí, nikde nic neodstává, nikde nic nevrže. Displej má okolo rámečku tenkou gumu, takže při zavření dobře doléhá. S notebookem můžete dělat i razantní cviky, ale přesto se neohne. Celé to je navíc tenké, pevné a lehké. A taky tiché.

Nevýhoda: Je studený. Když si ho položíte na nohy, bude vás studit. Naštěstí jen chvíli. A když se zahřeje usilovnou prací, tak bude mít v nejteplejším místě, tj. u výfuku chladiče, zhruba teplotu lidského těla. Výfuk chladiče je v místech, kde je zavírání displeje, a teplý vzduch fouká nahoru.

Pěkné je &#8222;bezprostřední zapnutí&#8220; &#8211; ano, po otevření víka to trvá dvě sekundy, a jste tam, kde jste s prací skončili. Fajn technologie, to se mi na Macbookách líbilo. Start systému během patnácti sekund je taky moc hezký &#8211; SSD je zkrátka znát. Slušný výkon, slušná výdrž na baterii &#8211; skoro čtyři hodiny brouzdání a pouštění filmů&#8230; Větší bratr má větší kapacitu baterky a umí snad až sedm hodin. Cesta z Budějc do Prahy trvá tři hodiny, takže výdrž baterky je pro mne dostatečná.

Dolní hrana není skosená, stejně jako u Airu. Trochu jsem se toho bál, ale naštěstí je celé tělo notebooku na stole skloněné pod takovým úhlem, že to nevadí. Když je potřeba, trošku si ho nadzvednu a mohu si o hranu podrbat zápěstí&#8230; 🙂

<p style="text-align: center;">
  <a href="http://www.misantrop.info/muj-prvni-notebook/asus-zenbook-ux21-dh52-02/" rel="attachment wp-att-17"><img class="size-full wp-image-17 aligncenter" title="ASUS-ZenBook-UX21-DH52-02" src="http://www.misantrop.info/wp-content/uploads/2012/01/ASUS-ZenBook-UX21-DH52-02.jpg" alt="" width="500" height="375" srcset="https://www.misantrop.info/wp-content/uploads/2012/01/ASUS-ZenBook-UX21-DH52-02.jpg 500w, https://www.misantrop.info/wp-content/uploads/2012/01/ASUS-ZenBook-UX21-DH52-02-200x150.jpg 200w" sizes="(max-width: 500px) 100vw, 500px" /></a>
</p>

Klávesnice na rozdíl od Airu není podsvícená. Ještě nevím, jestli to je nevýhoda a jak velká. Ve tmě nepíšu. Blbé na klávesnici je, že je to (spolu s touchpadem) asi nejslabší článek celého notebooku &#8211; stisknutí je občas nepřesné, klávesa sice &#8222;cvakne&#8220;, ale naprázdno. Stává se mi to hlavně při rychlém psaní. Pokud si dávám pozor a píšu pomaleji, je vše OK. Na druhou stranu mi nezapadávají drobky pod tlačítka, což je pozitivum.

<p style="text-align: center;">
  <a href="http://www.misantrop.info/muj-prvni-notebook/440x330-asus-zenbook-ux21-trackpad/" rel="attachment wp-att-18"><img class="size-full wp-image-18 aligncenter" title="Trackpad" src="http://www.misantrop.info/wp-content/uploads/2012/01/440x330-asus-zenbook-ux21-trackpad.jpg" alt="" width="440" height="330" srcset="https://www.misantrop.info/wp-content/uploads/2012/01/440x330-asus-zenbook-ux21-trackpad.jpg 440w, https://www.misantrop.info/wp-content/uploads/2012/01/440x330-asus-zenbook-ux21-trackpad-200x150.jpg 200w" sizes="(max-width: 440px) 100vw, 440px" /></a>
</p>

Touchpad je velký a multidotykový. Listování pomocí gest _included_, stejně tak i zmenšování, zvětšování či otáčení &#8211; znáte ze svých iBazmeků. Celá plocha slouží i jako levé tlačítko, určité gesto i jako pravé tlačítko (jako pravé tlačítko funguje samozřejmě i oblast vpravo dole &#8211; na fotce vpravo nahoře). Chce to ale trošku potunit, citlivost se mi zdála v továrním nastavení dost podivná a občas obsah &#8222;ustřelil&#8220; někam do dža, protože si ovladač touchpadu vyložil pokus o gesto jako hodně divoký pohyb. Ale stejně jako u klávesnice: věc zvyku.

Kupoval jsem si ho především na cesty, na přednášky, na prezentace a tak. A rovnou jsem ho i pokřtil. Vše bez problémů, fungoval jak jsem čekal, bez potíží a &#8222;na první dobrou&#8220; (bylo ode mne odvážné vzít si na prezentaci jen dva dny nový notebook a netáhnout soubory &#8222;pro jistotu&#8220; na flashce, ale vyšlo to!)

Zenbook má USB3 a USB2 (jako že dva konektory, jeden rychlejší a jeden pomalejší). Do toho rychlejšího můžete zasunout LAN kartu (dodávanou s notebookem) a použít klasickou síť. Kromě toho má notebook i audiokonektor, mini VGA (v balení je i konvertor na VGA) a microHDMI (kabel nebo redukci si musíte koupit sami). Webkamera je zabudovaná, stejně jako mikrofon.

Pokud chcete k Zenbooku připojit klávesnici a myš, musíte buď fungovat přes Wifi, nebo koupit USB hub. Anebo můžete, jako já, koupit myš s bluetooth.

Předinstalované jsou Windows 7 (64bit &#8211; nějaké Home cosi) a &#8211; kupodivu &#8211; minimum SW balastu. Například měřič výdrže baterky nebo přepínač výkonu &#8211; obojí jako widget na ploše a obojí docela užitečné a neurážející.

PR materiály se rozplývají nad audiovýstupem od Bang & Olufsen. No, špatné to není, ale na nějakou diskotéku zapomeňte. Subwoofer není, takže basy moc neuslyšíte, a výšky jsou při velké hlasitosti zkreslené. Ale hodně záleží na tom, na jaké desce máte notebook položený &#8211; reproduktory jsou totiž na spodní straně a používají desku stolu jako rezonanční plochu. Čím líp vám vibruje stůl, tím lepší zvuk 🙂

Notebook splňuje požadavky, které Intel definoval jako &#8222;ultrabook&#8220; &#8211; nízká hmotnost, tenké tělo, nízká spotřeba, nebo třeba technologie proti odcizení (Intel AntiTheft &#8211; při odcizení můžete na dálku, samozřejmě až po prvním připojení k internetu, smazat data, zašifrovat disk nebo zablokovat BIOS, takže se &#8222;šťastnému novému majiteli&#8220; zobrazuje jen hláška o tom, kam má notebook vrátit).

K výkonu &#8211; vše funguje rychle a spolehlivě, SSD disk je hodně znát. Při práci mě nic nebrzdí a všechno je svižné. Pro milovníky &#8222;tvrdých čísel&#8220;: Half-Life 2 epizoda 2, nativní rozlišení, vysoké detaily, bez AA &#8211; 50 fps. Naštěstí mám na hraní jiné stroje, a na zbytek práce integrovaná grafika HD3000 stačí.

(Pro toho člověka, co kdesi v diskusi psal &#8222;většina lidí po koupi notebooku přeci jako první udělá to, že vymění paměť&#8220;, bych dodal, že já tedy nejsem většina, mně 4GB v notebooku stačí. Pokud jste vy většina, co si jako první vymění paměť, tak si nekupujte Zenbook &#8211; nejsou v něm moduly, paměť je na desce natvrdo.)

<a href="http://www.misantrop.info/muj-prvni-notebook/wp_000007/" rel="attachment wp-att-19"><img class="aligncenter size-medium wp-image-19" title="Detail kloubu" src="http://www.misantrop.info/wp-content/uploads/2012/01/WP_000007-500x375.jpg" alt="" width="500" height="375" srcset="https://www.misantrop.info/wp-content/uploads/2012/01/WP_000007-500x375.jpg 500w, https://www.misantrop.info/wp-content/uploads/2012/01/WP_000007-200x150.jpg 200w, https://www.misantrop.info/wp-content/uploads/2012/01/WP_000007.jpg 717w" sizes="(max-width: 500px) 100vw, 500px" /></a>_Richard &#8222;Tygřík&#8220; Bukovanský chtěl vidět detail zavírání displeje. Nafotil jsem mu několik fotek, a při odesílání téhle jsem se uklepl a omylem si ji nastavil jako pozadí na telefonu. A nakonec jsem si ji tam i nechal&#8230;_

Po stránce výkonu je plně dostačující. Po stránce použitelnosti taky &#8211; na pět hvězdiček to sice není, to by musela být klávesnice přesnější a touchpad inteligentnější, ale není to taková tragédie. Touchpad i klávesnice je, při porovnání s notebooky, co jsem používal, nadstandard, ale člověk si u takovéhleho přístroje říká, že mohlo být ještě o kousek líp. Nosí se pěkně, v tašce se vám neohne, tělo je pevné, a navíc dostanete i pouzdro (vejde se do něj k notebooku i papír A4).

Vzhled je za plný počet bodů. Manželčin komentář (&#8222;Vypadá fakt dobře, takový by se mi taky líbil&#8220;) hovoří za vše. Ano, je to obšlehnutý Macbook Air, naštěstí obšlehnutý dobře.

Jedna drobná výtka na konec: neotevřete ho jednou rukou.

&#8212;

Zatím je příliš brzy na nějaké dlouhodobé zkušenosti a hodnocení, notebook mám tři týdny. Ale jsem s ním zatím naprosto spokojený. Jestli máte nějaké další dotazy, chcete vědět něco konkrétního, zeptejte se v komentářích. (A na první otázku odpovím rovnou&#8230;)

_Ot.: Proč sis nekoupil UX31e, proč sis nekoupil Acer, proč sis nekoupil Dell, HP, Lenovo, proč sis nekoupil větší, menší, proč sis nekoupil něco s Linuxem, proč sis nekoupil plastový, proč sis nekoupil tenhle, já ho mám a jsem s ním moc spokojený, proč sis nekoupil Maca, Asus dělá šmejdy, Windows jsou šmejdy, upřímnou soustrast, proč sis nekoupil tablet, proč sis nkoupil za ty peníze něco mnohem nadupanějšího?_

Odp.: Protože jsem si, po [podrobném zvážení svých požadavků, potřeb a nepotřeb](http://www.misantrop.info/koupit-si-pocitac-je-veda), koupil tenhle, jelikož MI VYHOVUJE.

PS: Proč &#8222;můj první notebook&#8220;? Protože všechny, co jsem dosud používal, byly služební a já neměl potřebu mít vlastní.