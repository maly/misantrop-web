---
id: 1535
title: 'Ostoweb: 410 Gone'
date: 2013-10-04T08:54:24+01:00
author: Martin Malý
layout: revision
guid: http://www.misantrop.info/1532-autosave-v1/
permalink: /1532-autosave-v1/
---
Všechno někdy končí. Ostoweb teď.

<!--more-->

Psal jsem o Ostowebu před nedávnem ([RSS o sto šest](http://www.misantrop.info/rss-o-sto-sest/)), a dneska jsem dospěl k závěru, že už ho dělat nebudu. Už mě to nebaví.

Ostoweb, pokud to nevíte, mi sloužil jako veřejné odkladiště linků na webařské články. Denně jsem procházel spoustu zdrojů (ty, co mají RSS, najdete [zde](https://dl.dropboxusercontent.com/u/72831/zdroje.xml) &#8211; formát OPML) a hledal jsem věci, které mě zajímají. Potřeboval jsem si je někam poznamenat, a nakonec jsem zvolil Twitter. A dělal jsem to veřejně. Když jsem měl na co odkázat, odkázal jsem, když mě nic nezaujalo, tak jsem se klidně na týden odmlčel.

Končím s tím. Tedy, zdroje procházím dál, ale už si je nebudu poznamenávat veřejně. Omlouvám se 767 followerům Ostowebu a doufám, že jim seznam OPML bude rovnocennou náhradou.

Víte, nemyslím, že tu pro něco takového není místo. Je. Jen se mi to už nechce dělat. A po pravdě &#8211; čekal jsem, že něco takového bude dělat třeba Zdroják.

_Vážnému zájemci nabízím Twitterovský účet, doménu i její obsah (=archiv)_