---
id: 619
title: 'Vodafone, je to s tebou těžké&#8230;'
date: 2012-09-09T14:51:16+01:00
author: Martin Malý
layout: revision
guid: http://www.misantrop.info/612-revision-5/
permalink: /612-revision-5/
---
Leží mi tu na stole k podpisu smlouvy od jednoho z operátorů, a tak nad nimi trochu váhám a bilancuju. Ono to je s českými operátory _pěšky jako za vozem_, ale jsou některé věci, co člověka zkrátka síří&#8230; Proč bych po jedenácti letech měl opustit Vodafone se všemi telefony?

<!--more-->

S Vodafonem jsem měl poměrně hezký a stabilní vztah. Nic moc jsem nechtěl a nic moc jsem neplatil, takže nebyly problémy a nebyly třecí plochy. Platil jsem si svých sto padesát korun měsíčně za nějaká ta volání, a na tom nebylo nic moc co pokazit.

Problémy nastaly ve chvíli, kdy jsem chtěl něco změnit. Když píšu &#8222;nastaly&#8220;, myslím tím _víceméně pravidelně_. Jednou to byl &#8222;dvojnásobně aktivovaný datový tarif zdarma&#8220;, který ovšem už nebyl zdarma. Uznávám, to byla moje pitomost, nemám věřit reklamním sloganům. Podruhé jsem [změnil tarif](http://strucny.misantrop.info/jak-vodafonecz-prijde-o-zakaznika). Samosebou že mi naúčtovali oba, starý i nový, až do konce období. Že to mají v podmínkách je hezké, ale není to kulantní jednání, účtovat dva tarify souběžně na jedno číslo. Řeči o tom, že &#8222;to nejde&#8220; z nějakých hlubokých důvodů jsou naprosto plané. Když jde účtovat po sekundách, jde měnit i tarif, a jedna změna v měsíci není takový exces, aby to nešlo udělat &#8222;poměrnou částkou&#8220;. Ale to pal čert&#8230; Jiná věc mi vadila víc &#8211; totiž _přístup k zákazníkovi na zákaznické lince_.

To takhle vidíte, že máte problém s Vodafonem, a zavoláte na zákaznickou linku. Tam vás víceméně vyfuckují, a když ne úplně (&#8222;Máte to v podmínkách!&#8220;), tak vám řeknou, že &#8222;to nejde&#8220;. A tím to hasne. Někdy můžete zkusit zavolat znovu, třeba narazíte na někoho ochotnějšího, ale nelze na to spoléhat. A co hůř &#8211; leckdy se vám stane, že vám jedna slečna na lince řekne, že je všechno OK a zařízené, a když to zařízené není a vy voláte znovu, tak vám jiná slečna řekne, že ta první vám slíbila něco, co slíbit nemohla. Viz třeba [historka kolegy Dufa](http://inferno.duf.cz/zvenci/podpora-vodafone-je-casovana-bomba/). Nakonec nezbyde, než se obrátit na sociální sítě a veřejně prohlásit, že máte s Vodafonem problém. Pak se konečně dovoláte někomu kompetentnímu, kdo s vámi problém vyřeší (velmi rád vzpomínám na paní Lenku K., se kterou bylo jednání asi tak o osm levelů lepší, než se zákaznickou linkou&#8230;)

Pak jsem si pořídil datový modem od Vodafone, protože jsem počítal s tím, že budu hodně na cestách. Nakonec ho nevyužívám tak moc, jak jsem si představoval, ale už několikrát mi vytrhl trn z paty. Od té doby mi ale chodí sloučené vyúčtování za telefon i modem, a je v tom takový, s prominutím, _mrdník_, že platím peníze a nevím vlastně za co. Jsou tam nějaké tarify, nějaké slevy, částka před slevou, částka po slevě, něco se přičítá, něco odečítá, prase aby se v tom vyznalo, stojí to hromadu peněz a užitek z toho není žádný.

Takže jsem zavolal na zákaznickou linku (já vím, já vím, můžu si za to sám) a zeptal se, jestli by to nešlo, helejte, nějak sloučit. Ten 3GB datový tarif, který moc nepoužívám, z toho modemu vzít a přihodit ho k telefonu, který dneska už můžu použít jako hotspot a v případě nouze se notebookem připojit k němu. Samozřejmě že _to nejde_.

Dobrá, tak mi tedy dejte datový tarif do mobilu. Použitelný datový tarif za rozumné peníze. Helejte, jak prosté: **Padesát minut volání, padesát SMSek, dvě, lépe tři giga dat.** Tohle přeci nebude stát víc jak pětikilo! Koukám na [nabídku _Fér tarifů_](http://www.vodafone.cz/ferove-tarify/) a jdu do kolen: 1.2GB dat za 1500? Bez daně, předpokládám&#8230; Co je na tom, kruci, fér? Proč mi, himl, tlačíte nějaké neomezené SMSky, které nepoužívám, a nedáte mi pořádná data?

**Poptal jsem se u konkurence, a tam to najednou jde&#8230; 2GB dat, 80 minut+50SMS, čtyři stovky i s daní, bratru. Druhý telefon, totéž, jen bez dat, 150 Kč. Volání mezi sebou zdarma&#8230;** Fajn, tomu říkám _férová nabídka_.

S Vodafone mezitím odjíždím do USA a aktivuju si Passport Data na den. Aktivoval jsem si, a za chvíli začaly chodit SMSky: _Deaktivovali jsme vám Blokování dat._ Okej, to je jasné. _Právě jste zahájili využívání služby Připojení na den_. Co? Proč? _Právě jsme vám aktivovali Připojení pro mobil-PREMIUM._

Cože?

PREMIUM? Proč? Protože chci roamingová data? No budiž, OK, ale proč Premium? (Mimochodem, Premium je 600MB za měsíc za 315!) Proč nezapnuli ten nejlevnější? Ach&#8230; No nic. Nakonec se objevil i ten Passport. Nastavil jsem si limit na 300 Kč, a využíval jsem datové připojení přesně jedno odpoledne. Zkontroluju maily, kouknu na Twitter, kouknu na Facebook, kouknu na mapy, a přišla SMSka, že jsem na 80% limitu.

_Trošku jsem se dožral kvůlivá tomu Premium a napsal jsem&#8230; a ejhle, přišla odpověď s tajným klíčem, a tam jsem napsal, co mě trápí, a odpověděla mi paní, že Premium dávají automaticky, když člověk nemá normnální datový a zapíná roaming, ale jestli chci, tak že dá ten nižší a že Premium nebudeme účtovat. (A podpis: Lenka K.)_

Jako jo, fajn, díky moc, a **díky hlavně paní Lence**, protože jinak už bych řval na nějakou nevinnou slečnu na hotline, ale proč musí být s Vodafonem všechno takový _voser_? Ono to nakonec jde, ale člověk aby si umlátil pant, než se k tomu dopracuje. A to je hrozně unavující&#8230;

Suma sumárum: Máme doma celkem tři telefony. Na jednom chci jen volání a SMS (50+50 stačí), na druhém totéž s 2GB dat, na třetím mi stačí 10 minut a 20 SMS, ale k tomu BIS (Blackberry Internet Service). Konkurence mi nabízí všechny tyhle služby jako živnostníkovi za 770 Kč.

Takže když to shrnu &#8211; pro a proti u Vodafone:

  * Cokoli od Vodafone chtít představuje sázku do loterie: Půjde to? Nepůjde to? Bude mě to stát tolik, kolik píšou? **Mínus**
  * Mají paní (nebo slečnu) Lenku K., která to se mnou nakonec vyřešila k plné spokojenosti&#8230; **Plus**
  * &#8230; ale než se člověk k paní Lence dopracuje, tak ho málem trefí z indolentních reakcí lidí na hotline. **Mínus**
  * Nedokážou mi nabídnout příčetný tarif s datama. Buď to stojí hrozný randál a nabízí to služby, které nevyužiju, nebo to nabízí služby v naprosto nesmyslném poměru a s nepoužitelnými daty (ne, vážně, cokoli pod 2GB pro mne NENÍ použitelný datový tarif). **Mínus**
  * Vyúčtování dvou čísel najednou je pro mne parodie na smysluplný dokument. Nevyznám se v tom, nevím co platím a za co, nevím co mi kde účtují&#8230; **Mínus**

Asi největší problém jsou pro mne nepoužitelná data. Mít u VF rozumná data, tak ten zbytek snad nějak překousnu, čistě z lenosti přecházet a ze sentimentu k operátorovi, co dokázal být i sympatický&#8230;