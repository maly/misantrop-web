---
id: 2833
title: Vyvadil
date: 2017-03-23T10:49:10+01:00
author: Martin Malý
layout: revision
guid: http://www.misantrop.info/2821-revision-v1/
permalink: /2821-revision-v1/
---
(Psáno pro IHNED.cz)

Vůbec bych to nevytahoval, kdyby se ten pán nepřipomněl sám. Navíc tak prachpitomým způsobem: “Naděžda Savčenková se rozhodla zemřít hladem a žízní. Držím jí palce, aby se jí to povedlo.” Tak pravil Jiří Vyvadil a hlas lidu ho v tom podporuje&#8230;

<img class="aligncenter size-full wp-image-2823" src="http://www.misantrop.info/wp-content/uploads/2017/03/vyvadil1.png" alt="" width="492" height="494" srcset="https://www.misantrop.info/wp-content/uploads/2017/03/vyvadil1.png 492w, https://www.misantrop.info/wp-content/uploads/2017/03/vyvadil1-200x200.png 200w, https://www.misantrop.info/wp-content/uploads/2017/03/vyvadil1-120x120.png 120w" sizes="(max-width: 492px) 100vw, 492px" /> 

<img class="aligncenter size-full wp-image-2824" src="http://www.misantrop.info/wp-content/uploads/2017/03/vyvadil2.png" alt="" width="486" height="430" srcset="https://www.misantrop.info/wp-content/uploads/2017/03/vyvadil2.png 486w, https://www.misantrop.info/wp-content/uploads/2017/03/vyvadil2-200x177.png 200w" sizes="(max-width: 486px) 100vw, 486px" /> 

Byť bych stokrát neměl rád, třeba, našeho prezidenta, tak nebudu psát veřejně nic o tom, že doufám, že umře. Připadá mi to nevkusné. Vám jistě taky. To se prostě nepíše, ani z jedné strany…

<img class="aligncenter size-medium wp-image-2825" src="http://www.misantrop.info/wp-content/uploads/2017/03/vyvadil3-500x119.jpg" alt="" width="500" height="119" srcset="https://www.misantrop.info/wp-content/uploads/2017/03/vyvadil3-500x119.jpg 500w, https://www.misantrop.info/wp-content/uploads/2017/03/vyvadil3-200x48.jpg 200w, https://www.misantrop.info/wp-content/uploads/2017/03/vyvadil3.jpg 652w" sizes="(max-width: 500px) 100vw, 500px" /> 

JUDr. Vyvadil je politik, byl předsedou strany, senátorem, poslancem, dokonce byl i soudcem různých soudů až po Nejvyšší správní soud. Dneska je ale spíš známější jako výrazný představitel skupiny “Přátelé Ruska v České republice”. Snad ve snaze být papežštější než papež (v jeho případě ale spíš Putin) píše velmi silná prohlášení, jako je to výše zmíněné. Přitom při bližším zkoumání člověk snadno podlehne dojmu, že problém bude někde jinde…

Před rokem projížděl Českou republikou konvoj NATO. Což byla akce, která vzbudila velký spontánní odpor, do jehož čela se postavil mimo jiné i pan Vyvadil. Bohužel si nezvolil úplně nejlepší kolegy, protože si ke spolupráci přizval známé recesisty, kteří ho [dva dny vodili na vařené nudli](http://cermanjaroslav.blog.respekt.cz/jak-jsem-s-jirim-vyvadilem-blokoval-americky-konvoj/). Sám pan Vyvadil se v té době tituloval “velitel”, což v kombinaci s tím, jak hladově skákal na špek, působilo dvojnásob komicky. To, že je obětí drsného žertu, v té době nevěděl snad jen on a jeho kamarádi z Přátel Ruska. Po dvou dnech to nějak prasklo a bylo po humorech.

Ne nadlouho. Pár dní na to se proslechlo, že Českou republikou projedou ruští motorkáři, aby uctili výročí konce války. Informací bylo málo, spíš se jen spekulovalo, ale často zaznívalo jméno “Noční vlci”, což je nějaká motorkářská parta, co má údajně blízko k Putinovi. Jiří Vyvadil u toho nesměl chybět, takže všude možně psal svoje telefonní číslo s poznámkou “předejte ho někdo Sašovi” (jako že vůdci Nočních vlků Alexandru Zaldostanovovi).

<img class="aligncenter size-medium wp-image-2826" src="http://www.misantrop.info/wp-content/uploads/2017/03/vyvadil4-500x282.png" alt="" width="500" height="282" srcset="https://www.misantrop.info/wp-content/uploads/2017/03/vyvadil4-500x282.png 500w, https://www.misantrop.info/wp-content/uploads/2017/03/vyvadil4-200x113.png 200w, https://www.misantrop.info/wp-content/uploads/2017/03/vyvadil4.png 639w" sizes="(max-width: 500px) 100vw, 500px" /> 

Dlouho nečekal. Z telefonu s ruskou předvolbou mu přišel rusky psaný vzkaz od Saši. “Velitel” Vyvadil nečekal a Sašovi odpověděl. Za chvíli už si psali maily a dr. Vyvadil nabízel Nočním vlkům nejrůznější pomoc… Zároveň sháněl na Facebooku někoho, kdo mu pomůže s ruskou komunikací s Nočními vlky. Sehnal, a mohla se rozjet čilá korespondence, kde Jiří Vyvadil pomáhal, radil s tím, jaké jsou v Česku dopravní předpisy, odpovídal na to, zda může policie zabavit motorku, konzultoval trasu…

<img class="aligncenter size-medium wp-image-2827" src="http://www.misantrop.info/wp-content/uploads/2017/03/vyvadil6-500x263.jpg" alt="" width="500" height="263" srcset="https://www.misantrop.info/wp-content/uploads/2017/03/vyvadil6-500x263.jpg 500w, https://www.misantrop.info/wp-content/uploads/2017/03/vyvadil6-200x105.jpg 200w, https://www.misantrop.info/wp-content/uploads/2017/03/vyvadil6-768x404.jpg 768w, https://www.misantrop.info/wp-content/uploads/2017/03/vyvadil6-1024x538.jpg 1024w, https://www.misantrop.info/wp-content/uploads/2017/03/vyvadil6.jpg 1029w" sizes="(max-width: 500px) 100vw, 500px" /> 

Pravidelně se tím chlubil na Facebooku: “Přátelé, Saša zatím neupřesnil pobyt Nočních vlků v Praze a Brně. Zatím jej zajímalo průjezd po komunikaci z Ostravy do Olomouce. co budu vědět, budu okamžitě předávat. Spojil jsem se i s řaditelstvím dopravní policie ČR a nabídl neformální pomoc. Zatím nereagovali”

<img class="aligncenter size-full wp-image-2828" src="http://www.misantrop.info/wp-content/uploads/2017/03/vyvadil5.jpg" alt="" width="482" height="369" srcset="https://www.misantrop.info/wp-content/uploads/2017/03/vyvadil5.jpg 482w, https://www.misantrop.info/wp-content/uploads/2017/03/vyvadil5-200x153.jpg 200w" sizes="(max-width: 482px) 100vw, 482px" /> 

Mezitím se osazenstvo jistého diskusního serveru velmi dobře bavilo a domlouvalo, jaké úkoly by mohl “Saša” po “Velitelovi” chtít. Důležité bylo, aby nešlo o nic, co by mohlo způsobit materiální újmu. Konečný plán byl takový, že “Velitel” dostane informace o místu a času setkání s motorkářskou kolonou, ale v daný čas se na místě objeví jen parta recesistů na Babetách, která si s “Velitelem” potřese rukama. Ale k tomu vedla dlouhá cesta, Vlci zatím nevyjeli, a tak nepravý Saša (bystřejší jistě pochopili, že žádný Zaldostanov si s Vyvadilem nepsal, že stačilo jen pár nadšenců s ruským telefonem, účtem na ruském freemailu a znalostí ruštiny) psal další a další úkoly a otázky, a Jiří Vyvadil poslušně odpovídal.

(i) Jak je to s používáním státní vlajky? Mohou jí používat cizinci? Mohou jí používat spolu s vlajkou jiného státu, který nicméně ČR neuznává?  
(ii) Jak se v ČR řeší drobné dopravní přestupky a jaká je výše pokut? Může policie zabavit mašinu? Může policie odstavit mašinu za účelem její technické prohlídky?  
(iii) Může být setkání s občany hodnoceno jako neoznámené shromáždění?  
(iv) Zda má vědomí o chystaných opatřeních orgánů ČR?

<img class="aligncenter size-medium wp-image-2829" src="http://www.misantrop.info/wp-content/uploads/2017/03/vyvadil7-379x500.png" alt="" width="379" height="500" srcset="https://www.misantrop.info/wp-content/uploads/2017/03/vyvadil7-379x500.png 379w, https://www.misantrop.info/wp-content/uploads/2017/03/vyvadil7-152x200.png 152w, https://www.misantrop.info/wp-content/uploads/2017/03/vyvadil7.png 606w" sizes="(max-width: 379px) 100vw, 379px" /> 

Pokud nevládnete ruštinou, jistě oceníte několik vybraných pasáží: “Vlajka České republiky se může používat cizinci bez omezení. Mohou vedle ní být vlajky států, které ČR neuznává. Ale chci vás požádat, abyste vyvěsili vlajky ČR a RF. Nechte tuto věc na mně. Jsem bývalý politik a vím, jak tyto otázky řešit. (&#8230;) Dnes odpoledne napíšu otevřený dopis premiérovi, aby vám zajistil důstojný průjezd Českem. Dopis bude odpoledne na webu a doufejme, že bude mít vliv na masmédia. Premiéra jsem dlouho znal. Sašo, zatím se neznáme. Jsme různí. Ale dovolím si říci, že je u nás mnoho družby mezi ČR a RF. To je můj cíl, kde na rozdíl od PL na vás mohou útočit nebo provokovat v ČR vše půjde výrazně mírněji a přátelštěji. Proto vás vyzývám, abyste vyvěsil vedle sebe vlajky Ruska a Česka. Vítězství bude naše.”

No, nelhal. Opravdu s tím do médií šel. [V Lidovkách se pochlubil](http://www.lidovky.cz/spanila-jizda-putinovych-jezdcu-vudce-nocnich-vlku-se-ptal-vyvadila-na-cestu-1wf-/zpravy-domov.aspx?c=A150417_112435_ln_domov_rof), a ten [dopis premiérovi taky napsal](http://www.parlamentnilisty.cz/arena/nazory-a-petice/Jiri-Vyvadil-Pratele-Ruska-pisi-Otevreny-dopis-premieru-Sobotkovi-371230), dokonce jako otevřený. Pak věci nabraly rychlý spád. Noční vlci požádali nadšeného pomahače, aby jim pomohl zajistit povolení na demonstrace v Ostravě, Brnu a Praze. [Vyvadil se obrátil na Přátele Ruska](https://www.facebook.com/groups/pratele.ruska.v.cr/permalink/462725127225629/) a požadované opravdu zajistil&#8230;  
<img class="aligncenter size-medium wp-image-2830" src="http://www.misantrop.info/wp-content/uploads/2017/03/vyvadil8-500x243.png" alt="" width="500" height="243" srcset="https://www.misantrop.info/wp-content/uploads/2017/03/vyvadil8-500x243.png 500w, https://www.misantrop.info/wp-content/uploads/2017/03/vyvadil8-200x97.png 200w, https://www.misantrop.info/wp-content/uploads/2017/03/vyvadil8-768x373.png 768w, https://www.misantrop.info/wp-content/uploads/2017/03/vyvadil8-1024x498.png 1024w, https://www.misantrop.info/wp-content/uploads/2017/03/vyvadil8-636x310.png 636w, https://www.misantrop.info/wp-content/uploads/2017/03/vyvadil8.png 1037w" sizes="(max-width: 500px) 100vw, 500px" />  
<img class="aligncenter size-medium wp-image-2831" src="http://www.misantrop.info/wp-content/uploads/2017/03/vyvadil9-358x500.jpg" alt="" width="358" height="500" srcset="https://www.misantrop.info/wp-content/uploads/2017/03/vyvadil9-358x500.jpg 358w, https://www.misantrop.info/wp-content/uploads/2017/03/vyvadil9-143x200.jpg 143w, https://www.misantrop.info/wp-content/uploads/2017/03/vyvadil9.jpg 432w" sizes="(max-width: 358px) 100vw, 358px" /> 

Jenže pak šel pan Vyvadil do Domu ruské vědy a kultury. Před cestou se sice ještě [pochlubil médiím](http://domaci.eurozpravy.cz/spolecnost/118779-vyvadil-organizuje-setkani-s-nocnimi-vlky-lide-proti-nim-sepisuji-petice/), ale pak vzala celá akce rychlý konec:

<img class="aligncenter size-medium wp-image-2832" src="http://www.misantrop.info/wp-content/uploads/2017/03/vyvadil10-500x207.jpg" alt="" width="500" height="207" srcset="https://www.misantrop.info/wp-content/uploads/2017/03/vyvadil10-500x207.jpg 500w, https://www.misantrop.info/wp-content/uploads/2017/03/vyvadil10-200x83.jpg 200w, https://www.misantrop.info/wp-content/uploads/2017/03/vyvadil10-768x318.jpg 768w, https://www.misantrop.info/wp-content/uploads/2017/03/vyvadil10-1024x424.jpg 1024w, https://www.misantrop.info/wp-content/uploads/2017/03/vyvadil10.jpg 1025w" sizes="(max-width: 500px) 100vw, 500px" /> 

Česky: “Na ambasádě mi řekli, že vaše dopisy nemohou být věrné, podle organizátorů akce se žádná setkání s občany neplánují. Dobře, že to včas vyšlo najevo.” A bylo vymalováno. JUDr. Vyvadil, politik a právník, po týdnu prohlédl, díky informacím z ruské ambasády, celou habaďůru. Ale asi nechtěl přiznat, že ho napálil nějaký vtipálek s ruským telefonem, tak ještě vymyslel a na Facebooku zveřejnil takovou konspirační konstrukci (citováno včetně původní interpunkce):

> “Pojďme si ujasnit jednu věc : Pro vládu České republiky je průjezd motorkářského klubu Nočních vlků v ČR nepřátelským aktem. Proto nepochybně tato vláda dala příslušné pokyny i BIS. Až věci skončí rád vás, budu -li moci,tj. budu- li živ a zdráv, poinformuji o dokonalé sofistikované &#8230;..provokaci. To nepíši proto, abych na sebe upozornil, spíše, aby oni věděli, že já vím&#8230;A je to veřejné a to je nejlepší obrana.,”

Bohužel nikoli. Žádná akce BIS, žádná vládní pomsta, jen obyčejná parta internetových recesistů, co si vystřelila z člověka, který projevil vzácnou kombinaci vysokého sebevědomí a tak silné touhy pomáhat čemukoli ruskému, že ztratil i kritický odstup.

Vlastně by to celé bylo k smíchu, kdyby člověku při sledování této exhibice ve skoku na špek někde vzadu v hlavě neblikala varovná kontrolka: Politik? Soudce? Rozhodce? To jako vážně?

Je tu ještě pořád slabá naděje, že je ve skutečnosti největším trollem právě Jiří Vyvadil, který hraje dovedně roli důvěřivého rusofila a tak si utahuje ze všech. Ale je to opravdu hodně slabá naděje a s každým dalším přáním smrti, podepsaným panem Vyvadilem, vyhasíná.