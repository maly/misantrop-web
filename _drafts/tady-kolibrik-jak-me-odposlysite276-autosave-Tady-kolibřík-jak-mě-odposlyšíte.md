---
id: 279
title: Tady kolibřík, jak mě odposlyšíte?
date: 2012-04-09T10:37:52+01:00
author: Martin Malý
layout: revision
guid: http://www.misantrop.info/276-autosave/
permalink: /276-autosave/
---
Měl jsem neuvěřitelné štěstí, že jsem poslední týdny strávil mimo republiku, obletován kolibříky a ovíván svěžím mořským vánkem, takže ke mně zprávy pronikaly jen zřídka, jen co by kolibřík utrousil&#8230;

<!--more-->

Shrnu, jak se mi to jevilo z odstupu:

  1. Bém se domlouval s nějakým pantátou Janouškem na nějakých kokotinách a při tom používali infantilní přezdívky. Noviny jsou plné odposlechů těhle dvou.
  2. Janoušek srazil ženskou a opilý ujížděl autem pryč. Pak ho policajti lapli.
  3. Věci veřejné se uvnitř hádají. Bárta je u soudu. Noviny jsou plné odposlechů jejich pitomoučkého plácání.
  4. Věci veřejné prohlásily, že pokud ostatní nezatancují tu jejich, tak půjdou z vlády. Vláda řekla OK, běžte. Do televize to šel povídat nějaký veverka, a jiný veverka mezitím přispěchal s prohlášením, že zatím ještě nejdou, ale že ministři dají demise jemu do šuplíku, a on je v pravou chvíli vytáhne, což mu ministři odmítli udělat.

Fajn. A teď mi řekněte, co se opravdu dělo. Co parlament schválil? Jak dopadla ta věc s NKÚ? Aha?

Je mi z toho k blití. To jsou fakt nejdůležitější události v téhle zemi ty čtyři usmolený &#8222;aféry&#8220;? A to jsme fakt v zemi, kde se politika smrskla na politikaření, a ani to politikaření neumíme, tak jediné, co se děje, jsou &#8222;pseudokauzy s odposlechama&#8220;?

&#8222;Média nás tím krmí,&#8220; voláte celí pohoršení. Jasně, krmí nás tím, protože to asi někdo čte, že? Lidi si čtou o odposleších a jsou z toho vyklepaní. Mají pocit, že se dotýkají samotné matérie politiky. Že politika je samá lež, a jen odposlechy ukazují jádro a pravdu. Pravdu o tom, jaký jsou ONI ubozí, sprostí, naivní, pitomí, bezectní&#8230;

Politik krade. Politik kydá špínu. Politik v důvěrných rozhovorech vypráví o tom, koho všeho má &#8222;pořešenýho&#8220;. Není to normální, ale mnohem víc mě sere jiná věc. Totiž to, že noviny redukovaly zpravodajství na &#8222;zprávy o pitomých a malicherných aférách nezajímavých lidí&#8220;. A smutno je mi z toho, že lidi na tenhle diskurs přistoupili. Přistoupili na marginálie o &#8222;odposlechu&#8220; a &#8222;aférách&#8220;, považují to za nejvyšší úroveň žurnalistiky (&#8222;Kmenta odhaluje aféry!&#8220;) a celou politiku vnímají jen skrze tyhle zprávy!

Fakt věříte, že politika a politikové je cosi mimo naše žití? Nějaká cizí entita, která si žije sama pro sebe a na lidi zbývají dvě věci: Nechat si JIMI bezmocně vládnout a svou frustraci z bezmoci si kompenzovat &#8222;odhalováním afér&#8220;? Bože! Pak se nedivte všem obskurním Holešovským výzvám a podobným panoptikálním sdružením (_&#8222;Zaprvé: Zrušíme politiku. Pak je fáze 2, no a fáze 3 je profit!&#8220;_), že tak rezonují společností.

Ne, fakt mi to, že se politik domlouvá s lobbistou a že blb srazí ožralý ženskou, vadí míň než to, že z toho média týden žijí, prezentují to jako nejzásadnější události, a **lidi jim to žerou**! Nezlobte se na mne, tohle do novin nepatří. Do novin patří to, že opilý řidič srazil úmyslně ženskou, policie ho dopadla a on půjde před soud. Patří tam, že politik porušil zákon a půjde před soud. Ale na odposlechy sere pes! Koho zajímá, že si blb s jiným blbem povídají do mobilu v šifrách a co vylízaná pipina se slovníkem nány z lowcost vypráví, opojena pocitem vlastní důležitosti? To je zpráva? Koho to doprdele zajímá? To patří do &#8222;drbů z rádoby lepší společnosti&#8220; na stranu 42 dolů.

**Kurvy blbé bezectné ohejralé jste si sami zvolili, tak se jako kurvy blbé bezectné ohejralé projevují.** To není nic, nad čím by se člověk mohl a měl pohoršovat! Pohoršovat se má hlavně sám nad svojí volbou!

**Obsah odposlechů je nezajímavý.** Opravdu. Myslíte si, že se v nich _odhaluje ledví a pravé úmysly_? Pohoršujete se nad tím, co a jak tam kašpárci říkají? Kdo z vás se pohorší nad tím, že odposlouchávání přestalo být ryze fízlovský prostředek? Kdo z vás se pohoršuje nad tím, že se součástí politické kultury stává, že schůzku dvou politiků nahrávají čtyři diktafony? A kdo z vás se pohoršil nad tím, že média pracují s &#8222;úniky&#8220; a &#8222;odposlechy&#8220; a ještě nehorázně kecají o &#8222;veřejném zájmu&#8220;? Myslíte si, že se Kmenta plíží nocí a schovává se do skříně, kde, pečlivě ukryt, nahrává, o čem se ostatní baví? Kdyby to tak bylo, bylo by to fajn. Ale ono to tak není. Ty &#8222;odposlechy&#8220; a &#8222;důvěrné materiály&#8220; někdo médiím předává. Ptáte se kdo to dělá a proč? Ne, jen se pohoršujete nad &#8222;kolibříkama&#8220; a &#8222;mazánkama&#8220;!

Dokud budete tohle číst, budeme se tohle, a přesně tohle, z médií dozvídat, namísto toho podstatného, totiž zpráv.

_A tím bych to celé uzavřel._