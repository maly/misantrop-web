---
id: 1349
title: Děs a hrůza z openspace
date: 2013-06-09T12:54:27+01:00
author: Martin Malý
layout: revision
guid: http://www.misantrop.info/1347-revision/
permalink: /1347-revision/
---
Strach z otevřených prostor se jmenuje agorafobie. Jak se jmenuje iracionální strach z openspace?

<!--more-->

Economia se za pár týdnů přestěhuje do nového baráku v Karlíně. Je to rekonstruovaná kotlárna v Karlíně, vysoká tovární hala, jejíž architektura evokuje industriální dobu konce 19. století. Industriální ráz zůstal zachovaný &#8211; ocelové nosníky jak z verneovky, vysoká okna&#8230; &#8211; a podtrhly ho ocelová schodiště, subtilní osvětlení ve stropě, sklo, ocel&#8230; Ale tohle nechává každého klidným. Co se řeší je openspace.

Zcela vážně &#8211; už několik lidí mě s vážnou tváří litovalo, že budu muset do &#8222;té velkovýkrmny, do haly bez soukromí, do prostoru, co ničí tvořivost, ubíjí kreativitu, likviduje produktivitu&#8230;&#8220; Většinou, jak jinak, programátoři a jiní ajťáci, kteří v openspace nikdy nepracovali, jen četli o Ringieřím projektu &#8222;šéf ti kouká na plochu&#8220; a slyšeli o &#8222;nelidských podmínkách, hluku a ztrátě soukromí&#8220;.

Já bych tedy v první řadě zmínil jednu věc. Nevím, jestli víte, kde vznikají Hospodářky, potažmo IHNED dneska&#8230; Možná vás to překvapí, ale je to newsroom &#8211; obrovská místnost, kde sedí zhruba stovka lidí a pracuje v &#8211; no, jen to řekněte! &#8211; ano, v openspace!  (Viz ta fotka nahoře.)

Jasně, je tam hluk, hlahol, halas, nezval, seifert &#8211; ale jsou to noviny! K novinám patří cvrkot, ruch, aktivita, lidé se scházejí u stolů a mluví, povykují na sebe, občas vykřikují novinky jen tak do prostoru&#8230; Já chápu, že to někomu může vadit, že je zvyklý na svůj klídek v kanceláři, ale pro mne tohle k novinám patří a mám to rád; asi bych nedokázal už sedět celé dny v kamrlíku s mlčícími vývojáři. Když chci ticho, nepůjdu dělat do novin, ale půjdu paličkovat krajky, tam se toho moc nenamluví.

Kdosi k tomu měl velmi trefný příměr &#8211; to je jako byste se pozastavovali, že lidi od filmu nesedí v pracovnách, ale pobíhají po place mezi kulisama, je tam třeba sto lidí, hrozný hluk, no jak v tom může vůbec někdo kreativně pracovat?! Může, a dokonce musí, protože si to typ profese žádá.

Rozumím tomu, že jsou lidé, kteří potřebují k soustředění absolutní ticho a v ruchu nevyplodí ani čárku. Chápu, že pro ně je nepředstavitelné, že jiní dokážou psát i v bitevní vřavě (takový Hašek například psal povídky i v kořalnách při rvačkách). A chápu i to, že účetní má hrůzu z práce v openspace. To všechno beru.

Ale sorry, pro &#8222;psavce&#8220;, co teď dělají HN/IHNED, to zas tak velký rozdíl nebude. Novým prostorám můžu vytknout ledacos, ale to, že to je openspace, je v seznamu výtek až někde na konci.