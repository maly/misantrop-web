---
id: 2202
title: 'Huml, Keller, Veleba&#8230;'
date: 2014-12-19T01:30:39+01:00
author: Martin Malý
layout: revision
guid: http://www.misantrop.info/2199-revision-v1/
permalink: /2199-revision-v1/
---
&#8230; jakpak se to rýmuje? Pardon že před Vánoci vytahuju takovouhle žumpu, ale nějak se mi nahromadilo&#8230;

<!--more-->

Nejdřív jediný poslanec s vizáží východoněmeckého pornoherce, to je asi největší eklhaft

<div id="attachment_2200" style="width: 510px" class="wp-caption aligncenter">
  <a href="http://www.misantrop.info/huml-keller-veleba/r9p/" rel="attachment wp-att-2200"><img aria-describedby="caption-attachment-2200" class="wp-image-2200 size-medium" src="http://www.misantrop.info/wp-content/uploads/2014/12/R9P-500x290.jpg" alt="" width="500" height="290" srcset="https://www.misantrop.info/wp-content/uploads/2014/12/R9P-500x290.jpg 500w, https://www.misantrop.info/wp-content/uploads/2014/12/R9P-200x116.jpg 200w, https://www.misantrop.info/wp-content/uploads/2014/12/R9P.jpg 974w" sizes="(max-width: 500px) 100vw, 500px" /></a>
  
  <p id="caption-attachment-2200" class="wp-caption-text">
    Za scan a zvýraznění děkujeme panu Mildovi z Okouna&#8230;
  </p>
</div>

Já čumím jako vejr a nevěřím vlastním očím! Kdyby měl pravdu v tom, že &#8222;za tohoto režimu&#8220; pochválit něco z období socialismu může znamenat až tři roky natvrdo, tak jak to, že ještě běhá na svobodě? A to s tím přiznáváním kladných rysů kapitalismu za bolševika, to myslí přesně jak? Kruci, žil jsem já a další v nějaké jiné ČSSR než Keller?

Dle mého tenhle bolševik prostě nestydatě lže. To není překrucování skutečnosti, to je normální lež.

Chuj s ním&#8230; jenže není jeden. Čím dál tím častěji se takovéhle pindy objevují. Fakt jsou lidi schopni tvrdit, že &#8222;dřív byla větší svoboda slova&#8220; (!) nebo že když dneska někdo vystupuje proti kapitalismu, tak že ho zavřou. A je jich už dost na to, aby &#8222;změnili dějiny&#8220;. Stačí to desettisíckrát zopakovat, a lidi to přijmou jako realitu. Můžete běhat kolem nich a křičet: &#8222;Co to říkáte, copak si to nepamatujete?&#8220; A najednou vám začnou odpovídat: &#8222;Víš, kdoví jak to vlastně bylo&#8230;&#8220; Trošku to připomíná dystopické příběhy, že? A trošku mi to připomíná i lidi, kteří mi za socialismu tvrdili něco, co nebyla pravda, a já si říkal: to přeci není možné, vždyť to museli zažít, vždyť si musí pamatovat, že to bylo jinak! A vždycky to bylo stejné: zahleděli se někam stranou a pak hrozně bezbarvým hlasem řekli tu oficiální lež.

Veleba, druhý pán z titulku, je nomen omen: on velebí Zemana! To je ryzí adorant kvality glycerínového čípku. Jeho slavné provolání o tom, jak si prostý lid opět bere moc a štváči z pražské kavárny sice kolem sebe kopou, ale lid jejich čachry už dávno prokoukl, jako by vypadlo z nějakého elaborátu o sklízení bouře, tomu chybělo už jen &#8222;o co jde těmto elementům a zkrachovalým existencím!&#8220;

A tím se dostáváme ke třetímu výtečníkovi, po europoslanci a senátorovi další zastupitel, esenbák [Huml](http://www.misantrop.info/obzalovany-nazval-poskozeneho-humlem/ "Obžalovaný nazval poškozeného Humlem…"). To, že to je zupácké a papalášské individuum s morálně volním profilem kalibru bolševického esenbáka, snad není potřeba zdůrazňovat, to dokazuje pokaždé, když otevře papulu. (Kolega mi vyprávěl, jak jim jezdil dělat na gymnázium přednášky o bezpečnostních tématech, a jeho nejoblíbenějším obratem, ať už mluvil o drogách nebo o dopravních přestupcích, bylo &#8222;já bych jim ruce zpřerážel&#8220;.)

Ergo nepřekvapí, když ve svojí poslední epištole za Zemana apeluje na vymáhání zákona, na to, aby byli trestáni ti, kdo znevažují hlavu státu (jestli by jim zpřerážel ruce, to neříká) a aby se urážky hlavy státu mazaly z internetů.

Inu co už, je to Huml a Humlem zůstane. Ale rád bych vzkázal všem dalším: **Nikdo neútočí na prezidenta, natož na systém. Kritici útočí na člověka, který vážnost téhle instituce snižuje tím, jak se ve funkci chová!** A byť by mu půl národa tleskalo, že &#8222;vrací moc poctivému prostému lidu&#8220; (o bože, to skoro fyzicky bolí!), tak pravdou zůstává, že **nejdůležitější člověk, který může ovlivnit vážnost prezidentské funkce, je vždy ten, kdo ji zastává.**