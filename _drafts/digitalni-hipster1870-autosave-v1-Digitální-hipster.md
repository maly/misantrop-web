---
id: 1877
title: Digitální hipster
date: 2014-01-14T18:43:36+01:00
author: Martin Malý
layout: revision
guid: http://www.misantrop.info/1870-autosave-v1/
permalink: /1870-autosave-v1/
---
Začal s tím Hajzler. Na jeho přednášce na WebExpu se geekové měnili očividně v digitální hipstery. Ti, co ještě před dvaceti minutama učůrávali nad možnostmi techniky si najednou uvědomili, že jsou především lidmi. Že náplň jejich života spočívá v sebezdokonalení skrze digitální technologie. Příručka osobního rozvoje patří do základní výbavy &#8222;Motivuj mě!&#8220;, &#8222;Inspiruj mě!&#8220; Knihy o prokrastinaci s velkými obrázky Instantní moudra serem na své weby &#8222;Social media freak&#8220;, &#8222;Stunome&#8220;, &#8222;inspirující&#8220;, &#8222;online&#8220;, &#8222;KISK&#8220;, &#8222;Moleskine&#8220;, &#8222;Paleo&#8220;, &#8222;Filmový festival&#8220;, &#8222;movie enthusiast&#8220;, &#8222;foodie&#8220;&#8230; (Čtu si u toho přihlášky na Barcamp) Neustále online vyjadřované přání se zklidnit, najít rovnováhu, vnímat vibrace&#8230; Být intelektuálem, co má svůj Moleskine hned vedle svého Maca (ne, opravdu nelze být digihipster a mít přitom ThinkPad!) a v kapsách urousaného intelektuálního kabátu iPhone. Ne Samsung, ne Nokii &#8211; iPhone! Samozřejmě, digihipster není žádná iOvce, má iPhone z racionálního důvodu: Je s tím och tak PRODUKTIVNÍ! Ne, nestrčí vám svůj iŠmejd pod nos a nebude ukazovat, jak má úžasné barevné ikonky. Jen si s ním bude pohrávat a bude vám říkat, jak moc je teď produktivní. Produktivní. PRODUKTIVNÍ! A vy víte, že ve skutečnosti na tom píše zprávy a fotí si jídlo a cpe ho na instagram, jako ostatní, a produktivní má leda kašel. Když si dělají poznámky, a ty si tedy stoprocentně dělají, protože o tom píšou v Návycích vůdčích osobností, necpou si je do mobilu, ačkoli ten mají permanentně v ruce. Ne. Pro tu chvíli, která je rovna téměř kontemplaci, si mobil uklidí a z kabelky lomeno tašky vytáhnou Moleskine s perem. Moleskine totiž má speciální papír, na kterém se ten inkoust vpíjí správným způsobem &#8211; tím způsobem, co jim dovoluje být vysoce tvůrčími!