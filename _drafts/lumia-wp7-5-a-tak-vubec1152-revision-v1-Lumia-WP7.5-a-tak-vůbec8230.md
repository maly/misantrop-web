---
id: 2539
title: 'Lumia, WP7.5, a tak vůbec&#8230;'
date: 2015-12-27T01:19:36+01:00
author: Martin Malý
layout: revision
guid: http://www.misantrop.info/1152-revision-v1/
permalink: /1152-revision-v1/
---
Už rok žiju s Lumií (rok a něco s Windows Phone 7.5) a fungujeme spolu k plné spokojenosti. Vy ne? No, tak to asi máte jiné požadavky&#8230; 🙂 Ukážu vám, jaké mám já a jaké aplikace používám.

<!--more-->

V poslední době se mi stává poměrně často, že někde sedím (na jednání, u oběda), mám na stole položený telefon a někdo se nakloní a řekne: &#8222;To je ta Lumie? Jaký to je?&#8220;

&#8222;Jsem spokojen,&#8220; odpovídám po pravdě. Telefon je stabilní, nechová se nijak nečekaně, nezamrzá (ani v zimě) a funguje tak, jak si představuju. Problém je v tom &#8222;jak si (já) představuju&#8220;. Mnozí mají odlišné představy &#8211; ale to je normální. Není nic jako &#8222;univerzálně vhodný telefon pro každého&#8220; (_let flame begins!_), každému vyhovuje něco jiného&#8230;

Mně se líbí třeba dlaždicová úvodní obrazovka. Zvykl jsem si na její jednoduchost. Mám tam jen to, co používám často, zbytek je dostupný &#8222;na jedno gesto prstem&#8220;. Nebo rychlost. Jasně, je to iluze, ale podvědomě funguje.

Co používám? V pořadí, v jakém to mám na obrazovce:

  * Telefon
  * Zprávy (trošku hloupé, že nelze hledat odesilatele jako v seznamu hovorů, ale co už)
  * WhatsApp (pokud máte telefon, který tuhle aplikaci má, nainstalujte si ji! Vaše SMSky budou mnohem zábavnější a zdarma&#8230; WhatsApp používám třeba na to, abych někomu poslal fotku &#8211; WP to jaksi neumí přes Bluetooth)
  * Vyhledávání přes Google
  * Kalendář. Je synchronizovaný s Live! účtem a dalšími. Užitečná věc, která mě zachraňuje od trapasů typu _já na to zapomněl!_
  * Facebook. Používám standardní WP aplikaci, ale mám v telefonu i Touch Facebook, který umožňuje udělat věci, co v nativní aplikaci bůhvíproč nejdou.
  * CG Transit. Neocenitelný pomocník, pokud se pohybujete po městě pomocí MHD
  * 4th & Mayor &#8211; aplikace pro Foursquare, mnohem lepší než ta oficiální, která je brutálně ořezaná a neschopná.
  * Obrázky
  * Nokia Mapy
  * Marketplace
  * Dlaždici Lidé
  * Twitter (oficiální klient)
  * Explorer
  * Zkratky na Wifi Settings a Airplane mode.
  * Budíky
  * Zkratky pro poštovní schránky
  * Dlaždice Já (jak tak nad tím přemýšlím, tak je kandidát na vyhození&#8230;)
  * Svítilna
  * Poznámky
  * Přístup k nastavení
  * Aplikaci Timer
  * Zkratky k nejčastějším místům na 4sq

Mezi dalšími aplikacemi namátkou: Evernote, gMaps, LinkedIn, Mapy.cz, Nákupní seznam, Picasa Metro, QR Code Reader, Shazam, Skype, SoundHound nebo Youtube.

Ze seznamu je vidět, co nejčastěji dělám &#8211; telefonuju, píšu zprávy, používám Foursquare, jízdní řády a fotoaparát. Z fotoaparátu snadno posílám obrázky na Picasu, mailem nebo přes WhatsApp lidem.

Jestli bych něco změnil? Jasně, hardwarové tlačítko, co spouští Bing, to bych vyhodil hned. Taky jsem zjistil, že když vám na displej prší, tak je kapacitní snímání zmatené jak bydlenka bez Vegety.

A tak jsem vlastně spokojený, i když se Microsoft a nokia snaží, abych to měl co nejtěžší. Microsoft už od loňského podzimu slibuje update na WP7.8, a když to letos v březnu konečně spustili, tak to zase rychle zařízli, protože v updatu je nějaká chyba. No a Nokia se stále nějak nerozhoupala k tomu, aby do ČR dodala Lumie 920 a podle neoficiální šeptandy je to snad kvůli zvýšenému zájmu o tenhle model v blízkém zahraničí.

<p style="padding-left: 30px;">
  Teď jsem v práci dostal služební <em>dumb phone</em> a když jsem zjistil, že si z něj nedokážu ani zavolat, tak jsem SIM kartu napral do prvního smartfonu, co mi přišel pod ruku (HTC Radar). BTW, zjistil jsem, že jsem docela rychle odvykl běžným telefonům. S menu a joystickem jsem zápasil (a prohrál), a napsat SMS byl dramatický boj.
</p>

Ne, neměnil bych. _Ale jestli budou dál otálet a zmatkovat, tak možná půjdu do [BlackBerry Z10](http://z10.cz)._