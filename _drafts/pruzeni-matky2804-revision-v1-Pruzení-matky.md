---
id: 2806
title: Pruzení matky
date: 2017-03-12T02:23:34+01:00
author: Martin Malý
layout: revision
guid: http://www.misantrop.info/2804-revision-v1/
permalink: /2804-revision-v1/
---
<span style="font-weight: 400;">(Psáno pro IHNED) </span>

<span style="font-weight: 400;">Dlouhá léta jsem hrál se svou matkou takovou hru:</span>

<span style="font-weight: 400;">Matka: “Potkala jsem Otu Koutka, ten chodil na gympl do béčka, ne?”<br /> </span><span style="font-weight: 400;">Já: “Ota? Nevím kdo to je…”<br /> </span><span style="font-weight: 400;">Matka: “Ale víš, chodil na gympl… Byli jste spolu v tanečních!”<br /> </span><span style="font-weight: 400;">Já: “Ne, nebyli…”</span>

<span style="font-weight: 400;">Samozřejmě že jsem Otu Koutka znal a byli jsme spolu v tanečních. Jen jsem z legrace tvrdil o něčem evidentním, že to tak není, aniž bych tušil, že to o mnoho let později nazvou sociologové slovy “post-truth”. Později jsem přitvrdil:</span>

<span style="font-weight: 400;">Matka: “Potkala jsem Helenu. Ta s tebou chodila na základku…”<br /> </span><span style="font-weight: 400;">Já: “Nechodila!”<br /> </span><span style="font-weight: 400;">Matka: “Nekecej, chodila s tebou do třídy.”<br /> </span><span style="font-weight: 400;">Já: “Nikdo takový do třídy nechodil…”<br /> </span><span style="font-weight: 400;">Matka (ukazuje na fotku ze základky): “Tohle je ona!”<br /> </span><span style="font-weight: 400;">Já: “Ne, to není ona!” (samozřejmě že je…) “Tahle se jmenovala Beáta Douděrová!”<br /> </span><span style="font-weight: 400;">Matka: “Co to meleš? Jaká Douděrová? To je Helena, vždyť ji znáš!”<br /> </span><span style="font-weight: 400;">Já: “Ne, žádnou Helenu neznám!”<br /> </span><span style="font-weight: 400;">Matka: “Jak to, že neznáš žádnou Helenu?”<br /> </span><span style="font-weight: 400;">Já: “Neznám, nikdy jsem jméno Helena neslyšel!”<br /> </span><span style="font-weight: 400;">Matka: “A co teta Helena? Od strejdy Jendy…”<br /> </span><span style="font-weight: 400;">Já: “Já žádného strejdu Jendu nemám!” (Mám, samozřejmě, a jeho žena je Helena, jak jinak)</span>

<span style="font-weight: 400;">Tuhle hru jsme hráli na tisíc způsobů a moje důsledné popírání zcela zjevných faktů (“Mami! Já nikdy na gympl nechodil! Tam chodil můj bratr Luboš!” &#8211; nemám žádného bratra a na gymnázium jsem chodil) dokázalo matku spolehlivě vykolejit. Když jsem byl hodně přesvědčivý, vypadalo to, že minimálně na zlomek sekundy zapochybovala…</span>

<span style="font-weight: 400;">Říká se tomu prý post-truth, a přeložil bych to asi jako “popravdivostní” doba, společnost, politika. V ní jako by bylo úplně jedno, co je nebo není pravda. Kdysi jste se třeba dohadovali o světových stranách, jeden tvrdil, že sever je támhle, druhý že ne, že je támhle, pak jste vytáhli kompas, střelka ukázala jedním směrem, a bylo to. Ten, kdo ukazoval jinam, uznal, že neměl pravdu, protože s realitou nelze moc dobře polemizovat. </span>

<span style="font-weight: 400;">Postmoderní doba pak přinesla touhu polemizovat s realitou a relativizovat ji. Sever je sice podle kompasu, mapy, Slunce i lišejníku támhle, ale ten můj směr je taky dobrý, a vůbec: je to jen konvence, že severu říkáme sever a tomu mému směru jihovýchod, ale když mému směru budeme odteď říkat “sever” a tomu tvému třeba “houba”, tak v takovém případě budu mít pravdu já, a vůbec, ta moje konvence je stejně dobrá jako tvoje, a pokud tvrdíš, že ne, tak uvidíš, udělám happening a pouliční festival, ve kterém tvoje šovinisticky nadřazené trvání na dogmatu zesměšním!</span>

<span style="font-weight: 400;">Bylo to neobyčejně protivné a otravné, ale stále bylo jasné, že dotyčný vnímá, že je jaksi dobré mít svá tvrzení v souladu s realitou. Třeba i kdybychom měli realitu přejmenovat. Post-truth jde dál, a naprosto ignoruje jakýkoli soulad řečeného se světem okolo. Stojíte po kolena ve vodě a řeknete, že tu žádná voda není. “A co je tohle?” volají okolo vás a dokazují vám, že to teče, že je to bezbarvé, že je to pitné, ti nejdrsnější chystají elektrolytický rozklad na vodík a kyslík, ale vám je to jedno. Vy možná sami víte, že stojíte po kolena ve vodě, ale řeknete: “Ne, žádná voda tady není!” Protože vy nesdělujete vědeckou informaci, přeci. Vy popisujete emoci! Za hodinu budete klidně tvrdit, že stojíte ve vodě. Na realitě se nezmění nic, ale emoce bude jiná, protože to takhle chcete, a komu se to nelíbí… že…?</span>

<span style="font-weight: 400;">Nevím, jestli jsem svojí matce sděloval nějakou emoci. Spíš bych se přikláněl k tomu, že jsem si z ní docela obyčejně utahoval. Nahrává tomu i fakt, že většinou nakonec pochopila, jak se věci mají, a utnula to nějakou &#8211; čtenáři prominou &#8211; mateřsky vlídnou promluvou ve stylu: “Dělej si vola z někoho jinýho, na takový blbý hemzy nemám čas ani náladu…”</span>

<span style="font-weight: 400;">Mohla by, prosím, paní Ovčáčková zasáhnout a říct svému synkovi, t.č. nižšímu státnímu úředníkovi, něco podobného?</span>