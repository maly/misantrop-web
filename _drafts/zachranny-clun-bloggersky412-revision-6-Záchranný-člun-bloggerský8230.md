---
id: 420
title: 'Záchranný člun bloggerský&#8230;'
date: 2012-05-23T13:38:00+01:00
author: Martin Malý
layout: revision
guid: http://www.misantrop.info/412-revision-6/
permalink: /412-revision-6/
---
Titanic se potápí, bárka jde ke dnu, kamaráde&#8230; Věnujte prosím pozornost pokynům palubního personálu a použijte nejbližší nouzový východ.

<!--more-->

<a href="http://www.misantrop.info/?attachment_id=413" rel="attachment wp-att-413"><img class="aligncenter size-full wp-image-413" title="7001022801_e5cfddd7c4" src="http://www.misantrop.info/wp-content/uploads/2012/05/7001022801_e5cfddd7c4.jpg" alt="" width="500" height="333" srcset="https://www.misantrop.info/wp-content/uploads/2012/05/7001022801_e5cfddd7c4.jpg 500w, https://www.misantrop.info/wp-content/uploads/2012/05/7001022801_e5cfddd7c4-200x133.jpg 200w" sizes="(max-width: 500px) 100vw, 500px" /></a>

Děkuji všem za reakce a za zájem. Bohužel jsem neplánovaně musel odcestovat, takže se k reakcím vracím až teď. Pojďme si možnosti, které nabízím, probrat podrobněji z pohledu uživatelů, kteří mají blog na Bloguje.

### Varianta 1

**1. Mám blog na Bloguje, ale už do něj nepíšu, ale zase bych byl/a nerad/a, kdyby zmizel v nenávratnu.**

Nejjednodušší možnost. Zvolilo už několik testerů. Blog se tak, jak je, vezme a vytvoří se takzvaná **statická záloha**. To znamená, že je zazálohovaný veškerý obsah v té podobě, v jaké je nyní dostupný na webu. Kompletní články spolu s kompletními komentáři, zůstává stejný design.

Do takového blogu už nelze přidávat komentáře, psát nové články ani nic podobného. Je to prostě zavřený blog.

**2. Zůstane na adrese bloguje.cz? Asi ne, co?**

Rozhodně ne. Máte na výběr &#8211; buď si pro zálohu blogu zvolíte nějakou svoji doménu, nebo si zvolíte některou z těch, co nabízím já:

  * ex-bloguje.cz
  * doblogoval.cz
  * doblogovala.cz
  * blogovala.cz
  * blokuje.cz
  * bloguneni.cz (ano, sprostě jsem se inspiroval u blogu &#8222;blogu není &#8211; blogu je&#8220;)
  * blogarchiv.cz

Zvolím příklad nejvýmluvnější &#8211; **ostravak.bloguje.cz**. Přišel s požadavkem na přesunutí, &#8222;_bo to cele idě do dupy_&#8222;, a vybral si doménu **blokuje.cz**. Co následovalo?

1. ověření, že požadavek podala oprávněná osoba (několika možnými způsoby, nejjednodušší je ten, že pošlu &#8222;vzkaz&#8220; na Bloguje, a v něm kód. Ten kód mi přeposlal, a já vím, že šlo o oprávněného uživatele.  
2. Vytvoření zálohy a její úprava pro publikování. Nově je Deník Ostravaka na adrese [http://ostravak.blokuje.cz](http://ostravak.blokuje.cz/). (Adresy článků zůstaly stejné &#8211; například slavný dřist http://ostravak.bloguje.cz/101518-jak-mama-dodrbala-mikrovlnku.php je teď na adrese <http://ostravak.blokuje.cz/101518-jak-mama-dodrbala-mikrovlnku.php>)  
3. Záloha putovala do cloudu, kde se teď o její publikování stará datacentrum v Irsku, dimenzované na obří datové toky. Nehrozí tedy nějaká výraznější nedostupnost ani neustálé výpadky.  
4. Poslední krok, který musí Ostravak udělat, je napsat adminovi Bloguje (na admin @ bloguje.cz) a požádat v soluadu s prohlášením LAARu, aby byli návštěvníci z ostravak.bloguje.cz přesměrováni na ostravak.blokuje.cz. _Přesměrování by mělo být zařízeno tak, aby si Google a další vyhledávací roboti přepsali starou adresu na novou._

__Stejný postup zvolil i kočičák (kocicak.bloguje.cz) &#8211; už je na [kocicak.doblogoval.cz](http://kocicak.doblogoval.cz/).

Letinka (letinka.bloguje.cz) zvolila přesun na vlastní doménu &#8211; a už je tam: [www.letinka.cz](http://www.letinka.cz/).

**3. Ale moment, tady něco nehraje. V tom bude nějaký háček!**

Ano, je. Jeden podstatný. Jsem totiž lump, který je přesvědčený, že služba &#8222;zdarma&#8220; znamená, že za ni platí někdo nějak jinak. A udržování obsahu veřejně dostupného stojí nějaké peníze. Takže tuhle službu nabízím jako placenou. Připadá mi to jako lepší varianta, než do blogů cpát reklamní odkazy nebo reklamu. Cena je nastavená tak, aby nikoho nezruinovala, a aby pokryla náklady na domény + hosting + práci s převodem. Základní jednotka je cena za 1 zálohu na 1 rok, a je nastavená tak, aby odpovídala zhruba ceně tří jízdenek na MHD. Nebo polednímu menu v motorestu. Nebo krabičce cigaret. (Ano, za ten rok zálohy zaplatíte &#8222;krabičku cigaret&#8220;).

Pokud si zaplatíte víc roků dopředu, dostanete slevu, pokud chcete zazálohovat víc blogů, dostanete taky slevu&#8230; Nejsem nelida. A &#8222;kulturnímu bohatství&#8220; rád vyjdu vstříc i individuální slevou. 🙂 Dohoda je pak jednoduchá: _Na jak dlouho si zaplatíte, resp. tak dlouho, jak budete ochotni platit, tak se budu starat o to, aby zálohy vašeho blogu z webu nezmizely._

### Varianta 2

**4. Dobře, dobře, to jsou ti, co už dopsali nebo píšou někde jinde a jen nechtějí, aby jejich texty zmizely. Ale já chci psát dál.**

Možností je několik. Já nabízím blogovací systém, založený na WordPressu. Je to opět cloudové řešení, dimenzované na větší zátěž, takže výpadky by měly být minimální. Zároveň je v současnosti velmi progresivní a nabízí možnosti rozšiřování a editace blogů, které jsou s Bloguje nesrovnatelné. Od editace vzhledu a šablon pomocí přetahování myší až po možnost integrace s Facebookem, Twitterem a dalšími službami, nemluvě o uživatelském komfortu.

Mám vyřešený způsob, jak přenést z Bloguje kompletní zálohy textů, komentářů a obrázků do nového systému. Problém je zatím s přenosem starých šablon vzhledu. WordPress používá zcela jinou koncepci, a zatím neznám způsob, jak šablony z Bloguje zkonvertovat jednoduše pro WordPress. _Je to ale prostor pro šikovné studenty, co by si mohli takto přivydělat&#8230;_

WordPress je &#8222;mocnější&#8220; systém a některé jeho možnosti by bylo potřeba do šablon z Bloguje nákladně implementovat kus od kusu. Naštěstí je k dispozici [velké množství volných šablon](http://wordpress.org/extend/themes/), ze kterých si jistě vyberete (aktuálně 1.515 kousků).

**5. No a proč prostě neuděláš ten samý systém jako byl na Bloguje?**

_A dovedete si představit, co by se vzápětí stalo? 🙂_

**6. Jéžiš, to zní tak jako&#8230; no&#8230; tamta šablona, tu jsem si už potunila a jsem na ni zvyklá&#8230;**

🙁 Je mi líto, ale to nejsem schopen hned teď vyřešit. Možná za týden, za dva objevím způsob, jak je bezpečně převést, ale slíbit to nemohu.

**7. Za tohle budeš chtít taky peníze?**

Ano. Částka zatím není pevně stanovená, ale bude nižší než u běžných hostingů, ovšem bude logicky vyšší než varianta &#8222;nainstaluju si vlastní WordPress na freehostingu a tam si to budu provozovat a budu se tam o to starat&#8220;.

**8. Vydřiduchu! Nainstaluju si WordPress na freehostingu, a mám to zadarmo&#8230; Nebo budu blogovat na iDnes a&#8230;**

Prosím, jak je libo. Nenutím vás k ničemu, nabízím svou službu.

**9. A za co teda jako mám v téhle variantě platit?**

Za to, že se o web bude někdo starat, že ho bude provozovat, udržovat, pravidelně aktualizovat, přidávat novinky a pomůže řešit technické problémy.

**10. Ještě nějaká omezení?**

Ano. Omezil jsem počet &#8222;míst pro bloggery&#8220;. Primární je spolehlivost a výkon celého systému, proto na začátku systém otevřu jen pro pár desítek zájemců &#8211; a primárně pro ty z Bloguje. Nepůjde tedy o otevřený systém (takovou zkušenost už nechci opakovat) a předesílám, že si vyhrazuji v případě většího zájmu právo vybírat si zájemce. _Možná bych mohl nechat uživatele hezky komunitně o nových zájemcích hlasovat&#8230; 🙂_

Vaše blogy budou samozřejmě veřejně dostupné a lidé je budou moci komentovat, ale blog si nebude moci založit každý, kdo jde zrovna okolo._  
_ 

**11. Dobře, mně to je jasné. Já se jen nemůžu rozhodnout. Já mám blog, ale už tam moc nepíšu, ale zase bych ho nechtěl úplně zavřít, protože co kdybych si to někdy rozmyslel a zase začal psát&#8230;**

Tohle dilema znám. Netvrdím, že to je vhodné řešení i pro vás, ale já to udělal tak, že jsem starý blog zavřel, zakonzervoval a nechal být (tedy varianta 1), a když jsem pak po čase spouštěl nový, tak jsem tu zálohu odkázal &#8211; ostatně archivy vidíte sami úplně nahoře na téhle stránce. Takže já bych doporučoval zazálohovat starý blog (metoda 1) a dát vědět, že pro vás mám podržet stejné uživatelské jméno, kdybyste se náhodou někdy chtěli zase rozepsat. 🙂

**12. Já mám takový&#8230; já bych to rád provozoval dál, ale mám vlastní server, tam bych si to hodil, ale nevím přesně jak to udělat.**

Myslím, že bych mohl pomoct a nabídnout službu, která zazálohuje blog z Bloguje a la &#8222;varianta 2&#8220; a vytvoří instalačku WordPressu s připravenými daty. Tu si pak akorát hodíte na svůj server, nacpete data do databáze a jedete dál ve vlastním.

**13. Tak co mám tedy teď udělat?**

Ještě chvilku počkat, prosím. Připravuju obchodní podmínky a musí se na to kouknout právník, protože _jde o peníze_. A vždy když jde o peníze, tak končí legrace, i když to je pár korun. Z podmínek musí být jasné, co nabízím, co garantuju, za co si platíte, &#8230; Ať je ve všem pořádek. Podmínky pro variantu 1 by měly být hotové během dneška či zítřka, a okamžitě poté tu službu oficiálně spustím.

**14. A co když se přeci jen najde pokračovatel&#8230;?**

Dum spiro, spero&#8230; Pokud doufáte a váháte, tak ještě počkejte, zatím je času dost, můžete se rozhodnout ještě třeba týden před určenou lhůtou (30.6.), aby se stihlo vše zazálohovat.