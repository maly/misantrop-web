---
id: 2505
title: Beskydy, Hotel Duo
date: 2015-10-03T12:47:00+01:00
author: Martin Malý
layout: revision
guid: http://www.misantrop.info/2501-revision-v1/
permalink: /2501-revision-v1/
---
V červnu jsme si udělali takovou minidovolenou. Začali jsme několika dny v Beskydech a pokračovali na Slovensko, do Tater.

<!--more-->

&nbsp;

Ptal se mě známý, kde že jsme v těch Beskydech byli a jestli to mohu doporučit. Mohu, rád to udělám, a klidně i veřejně!

[Hotel Duo](http://www.hotel-duo.cz/) stojí v katastru Horní Bečvy (když pojedete od Rožnova, tak ji najdete za Prostřední Bečvou, která leží za Dolní Bečvou &#8211; tolik pro ty, co se nevyznají v místopise) a je lehce netradičně složen ze dvou různých budov. Jedna je Retro, koncipovaná ve stylu 80. let a odborářské rekreace (ne snad službami, ale vizuálně), druhá se jmenuje Lux a je, inu, luxusnější. Včetně bazénu, vířivky, restaurace a terasy s nádherným výhledem.

[<img class="aligncenter wp-image-2502 size-single-thumbnail" src="http://www.misantrop.info/wp-content/uploads/2015/10/beskydy1-636x310.jpg" alt="beskydy1" width="636" height="310" />](http://www.misantrop.info/wp-content/uploads/2015/10/beskydy1.jpg)

Naštěstí jsme přijeli před prázdninami a zůstali jsme od pátku do úterý. Hotel byl o víkendu zaplněný, čemuž napomohla skupina nějakých slovenských paní a slečen, které tam byly na firemním semináři, nebo na fitness pobytu, to jsme neidentifikovali. Každopádně jsme je potkávali ve výtahu ve cvičebních úborech a s karimatkama (teda ony&#8230; my ne&#8230;) Ale přesto jsme bez problémů našli čas, kdy v bazénu byli třeba jen dva lidé, a ani vířivka nebyl problém. Od pondělí jsme pak měli bazén skoro sami pro sebe.

[<img class="aligncenter wp-image-2503 size-single-thumbnail" src="http://www.misantrop.info/wp-content/uploads/2015/10/beskydy2-636x310.jpg" alt="beskydy2" width="636" height="310" />](http://www.misantrop.info/wp-content/uploads/2015/10/beskydy2.jpg)

Takže jsme co? Takže jsme relaxovali! Vyráželi jsme na krátké výlety do okolí (Frenštát, Rožnov, Kopřivnice, Štramberk, Radhošť, Pustevny) a ve zbytku času jsme nabírali sil.

Ubytování nebylo co vytknout. Recepce OK, pokoje OK, v hotelu čisto, internet fungující&#8230; V té souvislosti bych snad našel jeden námět na vylepšení, ale ten je univerzální pro naprostou většinu hotelů, kde jsme zatím byli: Ocenil bych zásuvky u hlav postele. My jsme už poučení, takže si vozíme prodlužovačku & rozdvojku. Jinak budete hledat složitě, kam si píchnout notebook a nabíječky.

Bazén a vířivku jsem už zmínil, další služby (masáže apod.) jsme nevyzkoušeli.

Překvapila nás rozlehlost areálu. Dvě velké budovy, mezi nima parčík, několik sportovišť a venkovní bazén&#8230;

Na hotelu je vidět, že prochází postupnou rekonstrukcí. V budově Lux to čeká ještě restauraci, ta nesla znaky lehké prehistorie (pamatujete se na takové ty ooooobří lustry?) Na restauraci navazuje přímo terasa, kde se dá také jíst, nebo jen tak posedět. Tady máme jednu výtku: Terasa je skvělá, když člověk může koukat na panorama Beskyd, kochat se výhledem a poslouchat, jak řvou ptáci. Bohužel, tady někoho napadlo dát i na terasu reproduktory a pouštět muziku, co hrála v restauraci. Sice neřvala, ale i tak byla rušivá.

Jídlo bylo dobré. Kromě klasické kuchyně experimentují i s konceptem italské restaurace. Ochutnali jsme, a byla dobrá. Trošku zamrzelo, že neměli bezlepkové těstoviny, ale náhradní risotto bylo výborné. Výtku bych měl k obsluze, která byla nevyrovnaná: někteří číšníci a servírky byli na jedničku, ale párkrát se nám stalo, že nás obsluhoval někdo, kdo se tvářil otráveně nebo znuděně. Dostalo mě, když jsem požádal jednu ze servírek o sklenici vody s ledem, a ona mi odpověděla: &#8222;Ale led je až na druhé straně hotelu!&#8220; Chápu, není to lehká práce, ale tohle by servírka neměla hostovi nikdy říct!

Na druhou stranu byly tyhle dvě výtky jediné, co jsme na pobytu našli. Zbytek byl profesionální a pobyt byl velmi příjemný.

(Jo a když už rejpu do obsluhy: Jednou jsme zastavili na jídlo v takové restauraci na křižovatce v jedné z těch Bečev (od hotelu po hlavní furt dolů, je to po pravé straně, nemůžete to minout!) a tam byla ta obsluha ještě horší. Ne snad drzá nebo hrubá, ale tak nějak bez zájmu, laxní, člověk aby jim všechno třikrát připomínal&#8230; Že by krajová specialita?)

Každopádně za nás palec nahoru. Pobyt příjemný, a klidně si ho zopakujeme. Jen bychom asi neriskovali hlavní sezónu, při kapacitě hotelu to musí být docela frmol.

[<img class="aligncenter wp-image-2504 size-single-thumbnail" src="http://www.misantrop.info/wp-content/uploads/2015/10/beskydy3-636x310.jpg" alt="beskydy3" width="636" height="310" />](http://www.misantrop.info/wp-content/uploads/2015/10/beskydy3.jpg)