---
id: 2016
title: 'Jak @vodafone_cz přijde o zákazníka&#8230;'
date: 2014-05-25T13:36:47+01:00
author: Martin Malý
layout: revision
guid: http://www.misantrop.info/873-revision-v1/
permalink: /873-revision-v1/
---
Jsem zákazníkem Vodafonu dlouhá léta, od roku 2000, když byl ještě Oskar a měl vtipné reklamy. Byl jsem s nimi spokojen, problém jsem s nimi řešil jen jednou, když jsem si &#8222;pokusně&#8220; zapnul datový tarif ve víře, že stále trvá vánoční akce, a ona sice trvala, ale vztahovala se pouze na první aktivaci. Tenkrát [vyšli vstříc a nepřišli o zákazníka](http://www.misantrop.info/jak-vodafone-neprisel-o-zakaznika).

Letos jsem měnil tarif. Z tarifu A jsem přecházel na tarif B (ano, používám zásadně tarify, které jsou pojmenovány jedním písmenem abecedy). Zúčtovací období mám od 16. dne v měsíci, žádal jsem tedy před ním, ale pak se to nějak vleklo, po týdnu při urgenci řekli, že &#8222;do čtyř dnů&#8220;, a ejhle, opravdu &#8211; čtvrtý den po začátku zúčtovacího období jako blesk z čistého nebe SMSka &#8211; &#8222;aktivovali jsme vám tarif B&#8220;. Jupí. Samozřejmě tarif A přestává v tu chvíli fungovat, jak mě instruovala paní z hotline.

Dobré to bylo, jen jsem se na konci období ve výpisu podivil. Stálo tam totiž:

<p style="padding-left: 30px;">
  <span style="color: #808080;">Tarif A &#8211; 31 dní &#8211; XXX peněz</span><br /> <span style="color: #808080;">Tarif B &#8211; 27 dní &#8211; 27/31 * YYY peněz</span><br /> <span style="color: #808080;">Zaplaťte XXX + (27/31 * YYY) peněz</span>
</p>

Podivil jsem se nemálo a zavolal jsem na hotline. Povídám _Helejte, to bude nějakej renonc tady, počítáte mi plnej měsíc tarifu A, a přitom to mám jen čtyři dny_. Paní na to koukala, dělala Hm, nojo, a já do ní z druhé strany hučel, že _Rozumíte &#8211; já ten tarif A nemohl využívat, žejo, tak by snad bylo logický, že z něj započítáte taky jen poměrnou část_! A paní nakonec řekla, že by to, ééééhm, logické bylo, a že to tedy tak uděláme, že tam napíše poznámku a že to bude jen na ty čtyři dny. Já povídal, že tedy OK, že zaplatím vyúčtování v plné výši, ona na to opáčila, že přesně tak a ten rozdíl mi připíšou v dalším vyúčtování, navzájem jsme si poděkovali, popřáli sluníčkových dníků, a bylo!

Za měsíc vyúčtování nepřišlo, a v samoobsluze vidím: NEPLAŤTE! Aha, dobře to dopadlo, vrátili tu poměrnou část, a ta pokryla provolaný, prootže tarif B je levnější než tarif A, že&#8230;

Včera přišla radostná SMSka, že mám připravené vyúčtování na částku (2x tarif B). Stáhnul jsem si ho, a vidím: Tarif B: YYY peněz, nesplacené z minulého období: taky YYY peněz.

Jak &#8211; nesplacené? Stahuju tedy to vyúčtování s Neplaťte, a tam účet na YYY peněz za tarif B, ovšem o vrácených penězích ani slovo.

Aha.

Takže jsem zavolal na zákaznickou podporu, tam mi paní vysvětlila, že vyúčtování pod 120 Kč se nemusí platit a posouvá se to do dalšího měsíce &#8211; tož OK. Pak jsem se zeptal, jak je možné, že mi ty peníze nevrátili. Vysvětlil jsem jí tu situaci se souběžnými tarify a povídám: &#8222;Mluvil jsem o tom s vaší kolegyní&#8230;&#8220; &#8211; &#8222;A ta vám jistě vysvětlila&#8230;&#8220; &#8211; &#8222;Ano, vysvětlila, že se jednalo o chybu a že peníze připíšete k dobru v dalším vyúčtování&#8220;.

&#8222;Pane Malý,&#8220; brzy někoho zabiju za to neustálé oslovování jménem, &#8222;ten tarif naběhne asi vteřinu po půlnoci toho šestnáctého&#8230; Rozumíte mi?&#8220; &#8211; &#8222;Rozumím, a&#8230;?&#8220; &#8211; &#8222;No takže prostě už je naúčtovanej a musíte ho zaplatit.&#8220;

&#8222;Moment, takže mi chcete říct, že mám zaplatit službu, kterou jsem fyzicky nemohl využít, protože jsem používal v tu samou dobu jinou vaši službu?&#8220;

&#8222;**Pane Malý, ale to musí zaplatit všichni!**&#8220;

Paní netušila, že ten pind: _&#8222;&#8230; dělají to všichni!&#8220;_ je pro mne startovací již od základní školy.

&#8222;Mě nezajímá, co dělají všichni, já se ptám, proč musím platit za službu, kterou nemůžu využívat?!&#8220;

&#8222;Já vám to vysvětlím, pane Malý -&#8220; (ale kruci už!) &#8222;- nechte mě domluvit &#8211; máte to ve Všeobecných podmínkách!&#8220;

&#8222;Znovu: Naúčtovali jste mi službu, kterou nemůžu využívat &#8211; taková smlouva je v rozporu s dobrými mravy.&#8220;

&#8222;Máte to ve Všeobecných podmínkách!&#8220;

&#8222;Takže tedy je podle vás v pořádku, že mi v rozporu s dobrými mravy účtujete -&#8220;

&#8220; &#8211; je to ve Všeobecných podmínkách! &#8211; &#8220;

&#8220; &#8211; účtujete službu, kterou jsem ani fyzicky využít nemohl? Chcete tedy říct, že to mám řešit jinde a jinak?&#8220;

&#8222;Já vám říkám, že to máte ve všeobecných podmínkách!&#8220;

Poděkoval jsem, bleskově se rozloučil a zavěsil. A bleskurychle jsem dospěl k rozhodnutí: **Po jedenácti letech soužití s Vodafonem změním svého mobilního operátora.** Poděkovat mohou té paní, se kterou jsem včera po ránu hovořil.

Nejde mi o peníze. Jde mi o to, že mi účtují službu, u které je jasné, že jsem ji nevyužil a ani jsem ji technicky využít nemohl, pak mi každý říká něco jiného, a nakonec mi zákaznická linka opakuje furt dokola &#8222;_Máte to v podmínkách, máte to v podmínkách, mají to tam všichni!_&#8220; Jestli ty peníze mají pro Vodafone vyšší hodnotu než dlouholetý zákazník se vzornou platební morálkou, co by ještě mnoho let zákazníkem byl, tak prosím&#8230;

&#8212;

Ironické je na celé věci to, co jsem nezmínil. Totiž &#8211; u nového notebooku byla nabídka slevy na mobilní internet od O2. Prohlížel jsem si v neděli tu nabídku, a říkal jsem si: Dobrá, inu dobrá, na cesty by se mi hodil, zas tolik peněz to není&#8230; A koukal jsem se i na další nabídky od konkurence. U Vodafone mají tu nabídku divokou, ale zas tam mám telefony, tak bych asi zvolil Vodafone. A pro pořádek &#8211; _kouknu ještě na T-Mobile? Od T-Mobile mám ADSL, tak bych k tomu přihodil i mobilní internet? Mají tam zvýhodněnou nabídku, ale to pouze pokud si objednám i hlasové služby&#8230; ale ty nepotřebuju, ty mám od Vodafone!_

Jak se může situace rychle otočit, že?

Ještě včera brzo ráno jsem si sumíroval dotaz na Vodafone ohledně mobilního internetu. Dnes sumíruju dotaz na T-Mo, jakou nabídku mi udělají na ADSL (už mám), mobilní internet a dvě telefonní čísla (jasně že manželka přejde se mnou), a zeptám se i u O2.

_Jestli Vodafonu ta stovka za to stojí&#8230;_

_&#8212;_

**Aktualizace: Právě jsem absolvoval dlouhý hovor s milou paní z Vodafone (ano, na základě tohoto článku se ozvala), během kterého mi vysvětlila, proč to tak je (OK, rozumím), že to z nějakých Vyšších Důvodů nelze dělat automaticky (což není můj problém, ale zjevně je to nepálí natolik, aby si ho řešili), uznala, že to je v mém případě opravdu nesmyslné (&#8222;vždyť vy jste ani nevyčerpal ten nový tarif!&#8220;), no a nakonec nabídla přijatelné řešení a omluvila se za nepříjemnosti&#8230; Ještě uvidím, jaký datový tarif nabídnou, a možná si ten rozchod rozmyslím&#8230;**