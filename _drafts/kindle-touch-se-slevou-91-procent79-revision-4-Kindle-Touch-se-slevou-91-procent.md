---
id: 86
title: Kindle Touch se slevou 91 procent!
date: 2012-01-22T14:49:28+01:00
author: Martin Malý
layout: revision
guid: http://www.misantrop.info/79-revision-4/
permalink: /79-revision-4/
---
Nemožné na počkání, marketingové zázraky do tří dnů.

<!--more-->

Chcete Kindle se slevou 91 procent? Pro Alzu není nic nemožné!

<a href="http://www.misantrop.info/kindle-touch-se-slevou-91-procent/attachment/4484850081/" rel="attachment wp-att-80"><img class="aligncenter size-medium wp-image-80" title="4484850081" src="http://www.misantrop.info/wp-content/uploads/2012/01/4484850081-500x261.jpg" alt="" width="500" height="261" srcset="https://www.misantrop.info/wp-content/uploads/2012/01/4484850081-500x261.jpg 500w, https://www.misantrop.info/wp-content/uploads/2012/01/4484850081-200x104.jpg 200w, https://www.misantrop.info/wp-content/uploads/2012/01/4484850081.jpg 800w" sizes="(max-width: 500px) 100vw, 500px" /></a>Počítejte se mnou. Na Amazonu mají Kindle Touch ve dvou verzích: [za 99 dolarů s reklamami](http://www.amazon.com/gp/product/B005890G8Y/ref=as_li_ss_tl?ie=UTF8&tag=dein-20&linkCode=as2&camp=1789&creative=390957&creativeASIN=B005890G8Y), nebo [za 139 dolarů bez reklam](http://www.amazon.com/gp/product/B005890FN0/ref=as_li_ss_tl?ie=UTF8&tag=dein-20&linkCode=as2&camp=1789&creative=390957&creativeASIN=B005890FN0) (verzi 3G pomineme, tu Alza neprodává). Která z nich to je? Diskuse u [produktu](http://www.alza.cz/amazon-kindle-touch-d266279.htm) napoví:

<a href="http://www.misantrop.info/kindle-touch-se-slevou-91-procent/attachment/5879978890/" rel="attachment wp-att-81"><img class="aligncenter size-medium wp-image-81" title="5879978890" src="http://www.misantrop.info/wp-content/uploads/2012/01/5879978890-500x66.png" alt="" width="500" height="66" srcset="https://www.misantrop.info/wp-content/uploads/2012/01/5879978890-500x66.png 500w, https://www.misantrop.info/wp-content/uploads/2012/01/5879978890-200x26.png 200w, https://www.misantrop.info/wp-content/uploads/2012/01/5879978890.png 610w" sizes="(max-width: 500px) 100vw, 500px" /></a>

Tedy verze s reklamami, za 99 USD. Počítám dolar za 20 Kč, takže 2000 Kč. Plus poštovné a clo &#8211; i kdyby hodně, tak 3000 Kč přímo od výrobce. Jenže je tu drobný problém: Výrobek není určen pro non-US trh, takže oficiálně sem Kindle Touch nedostanete. Odkud ho má Alza? Pravděpodobně podobným způsobem, jakým si ho koupili jiní lidé &#8211; v USA na adresu US rezidenta, a pak vyvézt. Možnost, že ho oficiálně koupili od Amazonu pro český trh nevylučuji, ale pochybuji o ní.

Ovšem to není to, co je na věci pikantní. Na věci je pikantní tohle:

<a href="http://www.misantrop.info/kindle-touch-se-slevou-91-procent/attachment/3020050324/" rel="attachment wp-att-82"><img class="aligncenter size-medium wp-image-82" title="3020050324" src="http://www.misantrop.info/wp-content/uploads/2012/01/3020050324-500x277.jpg" alt="" width="500" height="277" srcset="https://www.misantrop.info/wp-content/uploads/2012/01/3020050324-500x277.jpg 500w, https://www.misantrop.info/wp-content/uploads/2012/01/3020050324-200x111.jpg 200w, https://www.misantrop.info/wp-content/uploads/2012/01/3020050324.jpg 992w" sizes="(max-width: 500px) 100vw, 500px" /></a>Pro slabozraké: stránky Alza.cz tvrdí (22. 1. 2012, 14:23), že na čtečku je sleva 91 procent, a že původně stála 39.649 Kč. Tedy skoro 2000 USD! **Ve kterém vesmíru, ptám se, kdy stál Kindle Touch čtyřicet tisíc?** Že by jim to vozil ten uřvaný mimozemšťan?

Jiná teorie?

Měl bych jednu: ano, sleva 91 je chyba. Pravděpodobně překlep. Pravděpodobně tam mělo být 19. Jenže ta cena &#8222;po slevě&#8220; je příliš rozumná, příliš přijatelná, takže ta čísla pravděpodobně musela jít opačně &#8211; z cílové ceny a &#8222;slevy&#8220; systém vygeneroval &#8222;běžnou cenu&#8220;. Kdyby se operátor uklepl ještě víc a napsal by &#8222;sleva 99 %&#8220;, systém by vygeneroval &#8222;běžnou cenu 349 949 Kč&#8220; (ušetříte 346.449 Kč!)

Moc se těším, jestli Alza zareaguje, a jak. Jestli má ještě nějaké jiné vysvětlení&#8230; Položím dotaz na tiskové oddělení, a myslím, že se odpověď bude třeba na Lupě moc pěkně vyjímat. Já bych si vsadil na ten překlep, _možná ho udělala i stážistka_&#8230; (Vysvětlení toho, jak sem &#8222;oficiálně&#8220; dostali Touch, který se mimo US nedodává, by byl příjemný bonus, ale toho se asi nedočkám.)

Nedělám si iluze o tom, že slevy fungují tak, že obchodník zlevní o sto korun, ale nadsadí &#8222;původní cenu&#8220;, aby to vypadalo líp. Spoléhá na to, že si &#8222;původní cenu&#8220; nikdo nepamatuje (byla něco okolo 4000 Kč). Vem to ďas. Ale vážně &#8211; takhle hloupě to propíchnout! To je fakt marketingový trapas&#8230;

Ale budu si pamatovat, že **konkrétně u Alzy se za to ani nestydí**.

V jejich slevovém tornádu jsou zkrátka nejdřív zbořené domy, a teprve pak vítr.

_PS: Díky za retweety a odkazy na tenhle článek, ať u Alzy vidí, že &#8222;houpat mohou, ale točit dokola už ne&#8220;!_