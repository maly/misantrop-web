---
id: 138
title: Proč si koupit Lumii 800?
date: 2012-01-20T11:46:21+01:00
author: Martin Malý
layout: revision
guid: http://www.misantrop.info/60-revision-15/
permalink: /60-revision-15/
---
Všichni na to čekáte, bedýnky shnilých rajčat máte nachystané, někteří už hází, tak pojďme na to. **Proč si koupit Lumii 800?**

<!--more-->

Ano, jsem jeden z těch devíti (či kolika), kdo dostal od Nokie Lumii 800. Původně jsem chtěl poděkovat, zmínit se o tom a používat ji v tichosti jako záložní mobil, bez větších hiphopů okolo. Ale pak začaly na Twitterech nějaké řeči o _dreamteamech_ a _influencerech_, a když jsem se vrátil včera večer domů z cest a podíval se konečně na internety, tak už měl kdekdo jasno, co že to jsme za partu. A než bych poslouchal, že _jsem se zaprodal, ale stydím se o Lumii psát, protože se obávám veřejného mínění_, to si radši poslechnu, že jsem _se zaprodal a ani se nestyděl o tom napsat, fuj, co si o sobě myslíš?!_

[Windows Phone 7.5 je slušný systém](http://www.misantrop.info/windows-phone-7-5/). Tam není co dodat. Sám mám jako privátní HTC Radar a jsem s ním spokojený. (Služební je pořád N900, hlavně kvůli HW klávesnici, děkuji za optání). Vzhledem k politice MS jsou si jednotlivé telefony s WinPhone jako vejce vejci a kreativita výrobců se omezuje jen na design telefonu a rozmisťování ovládacích prvků. Mohou do telefonu ještě předinstalovat svoje aplikace, ale licence na WP vyžaduje, aby šly bez problémů odinstalovat. Takže jestli znáte jeden WP telefon, znáte je všechny.

Já tedy nebudu řešit, &#8222;jaké to je, přejít z XYZ na Lumii s WP&#8220;, ale trošku srovnám Lumii s jiným WP.

Na omak je Lumia teplejší než Radar &#8211; Radar má tělo kovové, Lumia plastové. Pardon: _polykarbanátkové_. Radar je v barvě decentní šedi nebo bílý, Lumia jasně modrá, jasně růžová nebo decentně černá. Sáhl jsem po černé variantě, ačkoli mě vidina toho, že růžový telefon zůstane růžový, i když do něj vyreju kružítkem svůj PIN, jelikož je plast probarvený i v hloubce, intenzivně oslovila.

Radar je lehce zaoblený, Lumia hranatější. Radar má zapínací tlačítko shora, Lumia zboku. Lumia má vystouplý lehce zaoblený displej.

Rozměry: stejné, plus mínus jednotky milimetrů.

Systém: Stejný. Lumia má navíc navigaci &#8222;Nokia Autem&#8220;, která mi včera prozradila, že od nádraží v Českých Budějovicích je to na &#8222;Parkoviště Praha Ruzyně &#8211; Letiště&#8220; kousek, protože parkoviště u ruzyňského letiště je někde okolo budějcké Polikliniky Sever. Asi mi chtěla udělat radost, ale spíš to bude chtít ještě drobně poladit&#8230; 🙂 Nokia dál nabízí aplikaci na přenos kontaktů ze starého telefonu (a ta nefunguje s telefonem Nokia N900, což je lehce pikantní), a nabízí &#8222;aplikaci na feedback&#8220;. K tomu brandovaný mail a aplikaci, co doporučí &#8222;zajímavé aplikace&#8220; (zatím jsem netestoval).

<div id="attachment_63" style="width: 275px" class="wp-caption aligncenter">
  <a href="http://www.misantrop.info/proc-si-koupit-lumii-800/6720279887_5c7d893a7c_d/" rel="attachment wp-att-63"><img aria-describedby="caption-attachment-63" class="size-full wp-image-63 " title="6720279887_5c7d893a7c_d" src="http://www.misantrop.info/wp-content/uploads/2012/01/6720279887_5c7d893a7c_d.jpg" alt="" width="265" height="500" srcset="https://www.misantrop.info/wp-content/uploads/2012/01/6720279887_5c7d893a7c_d.jpg 265w, https://www.misantrop.info/wp-content/uploads/2012/01/6720279887_5c7d893a7c_d-106x200.jpg 106w" sizes="(max-width: 265px) 100vw, 265px" /></a>
  
  <p id="caption-attachment-63" class="wp-caption-text">
    Bude se hodit. Jen je blbé, že z parkoviště to je k terminálu ještě 200 kilometrů.
  </p>
</div>

Vybavení: Většina HW je diktována podmínkama pro WP, takže jsou oba telefony plus mínus autobus stejné. Radar má &#8222;větší&#8220; baterku, takže vydrží delší dobu v pohotovosti (zjištěno velmi dramatickým testem, jehož součástí bylo i &#8222;_Dobrý den, mohl bych si u vás nabít mobil? On už je úplně vybitý&#8230;_&#8222;) Lumia má dvojnásobek vnitřní paměti (16G), Radar jen 8. Lumia má foťák s 8MPx, Radar 5MPx. Zbytek stejný &#8211; chipset, procesor, vše. Procesor by měl mít u Lumie 1.4GHz, u Radaru 1GHz, reálně jsem rozdíl nepozoroval. Možná v nějakém demu to vidět bude&#8230;

<div id="attachment_62" style="width: 510px" class="wp-caption aligncenter">
  <a href="http://www.misantrop.info/proc-si-koupit-lumii-800/wp_000006/" rel="attachment wp-att-62"><img aria-describedby="caption-attachment-62" class="size-full wp-image-62" title="WP_000006" src="http://www.misantrop.info/wp-content/uploads/2012/01/WP_0000061.jpg" alt="" width="500" height="375" srcset="https://www.misantrop.info/wp-content/uploads/2012/01/WP_0000061.jpg 500w, https://www.misantrop.info/wp-content/uploads/2012/01/WP_0000061-200x150.jpg 200w" sizes="(max-width: 500px) 100vw, 500px" /></a>
  
  <p id="caption-attachment-62" class="wp-caption-text">
    Fotí slušně...
  </p>
</div>

Displej: Lumia má AMOLED, Radar S-LCD. Papírově je tedy Radar horší. V reálu má Lumia &#8222;sklopný efekt&#8220;, kterého jsem si všiml po pár minutách a který mi začal okamžitě drásat nervy. Až si koupíte Lumii, pochopíte a nastavíte si tmavé téma, tam to není tak vidět. V praxi jde o to, že pozorovací úhel, v němž by bílá bílá byla, je velmi malý. Stačí vzít mobil do ruky lehce našikmo, tzn. &#8222;v displeji se mi neodráží ksicht&#8220;, a místo bílé vidíte zelenomodrou. Na Radaru jsou tyhle barevné efekty taky, ale až když koukám opravdu zešikma.

<div id="attachment_61" style="width: 385px" class="wp-caption aligncenter">
  <a href="http://www.misantrop.info/proc-si-koupit-lumii-800/6720099045_ab3b24c59a_d/" rel="attachment wp-att-61"><img aria-describedby="caption-attachment-61" class="size-full wp-image-61" title="6720099045_ab3b24c59a_d" src="http://www.misantrop.info/wp-content/uploads/2012/01/6720099045_ab3b24c59a_d.jpg" alt="" width="375" height="500" srcset="https://www.misantrop.info/wp-content/uploads/2012/01/6720099045_ab3b24c59a_d.jpg 375w, https://www.misantrop.info/wp-content/uploads/2012/01/6720099045_ab3b24c59a_d-150x200.jpg 150w" sizes="(max-width: 375px) 100vw, 375px" /></a>
  
  <p id="caption-attachment-61" class="wp-caption-text">
    Poznáte, který je Lumia 800?
  </p>
</div>

_Lumia 710_ je levnější varianta téhož, s displejem TFT (tedy pravděpodobně bez sklopného efektu), s 8G paměti a s foťákem 5MPx.

Když to shrnu:

HTC Radar je podobný Lumii 710, ale s &#8222;lepším&#8220; displejem. Lumia má rychlejší procesor. Radar stojí 8.500 Kč, Lumia 710 bude za 8000 Kč. Šul nul, záleží na vkusu, jestli se vám víc líbí design ten či onen nebo jak moc máte nebo nemáte rádi jednotlivé značky. (_Radar má tethering, Nokia zatím ne, jak připomněl Radek v diskusi. Radar má navíc &#8222;ergonomické&#8220; drobnosti jako automatické zesílení vyzvánění, když máte telefon v kapse nebo tašce, ztišení vyzvánění, když vezmete telefon do ruky nebo aktivaci hlasitého odposlechu otočením telefonu._)

Lumia 800 má ještě &#8222;lepší&#8220; displej než Radar (ovšem se sklopným efektem), 16G paměti a 8MPx foťák. Bude stát 12.500 Kč. Má &#8222;netradiční&#8220; design (dávám do uvozovek, těžko bude &#8222;netradiční&#8220; něco, co znáte z jiného modelu &#8211; N9).

A tím se vracím k nadpisu: **Proč si koupit Lumii 800?**

Ale vážně &#8211; **proč?** _Stojí 8GB navíc, foťák s větším rozlišením, design a možnost kochat se zelenomodrým nádechem bílé barvy za_ _příplatek_ _4.500 Kč?  
_