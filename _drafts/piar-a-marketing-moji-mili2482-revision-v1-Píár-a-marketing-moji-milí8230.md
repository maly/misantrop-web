---
id: 2486
title: 'Píár a marketing, moji milí&#8230;'
date: 2015-09-21T11:44:42+01:00
author: Martin Malý
layout: revision
guid: http://www.misantrop.info/2482-revision-v1/
permalink: /2482-revision-v1/
---
To se tak člověku stane, že ho občas pár vět hodí na úplně jinou kolej&#8230; Efekt motýlích křídel v životě.

<!--more-->

Před mnoha lety mi pan Alen v nějakém rozhovoru vysvětlil, co že to je píár. Po pravdě jsem do té doby měl názor podobný jako diskutéři z Roota: _Píár, to je hnusné lhaní a manipulace s lidma, oblbování, prostě hnus_. Pan Alen mě nijak nepřesvědčoval, řekl: &#8222;Já to chápu takhle&#8230;&#8220; &#8211; a najednou to začalo dávat smysl. A začalo to dávat smysl tak moc, že jsem po pár letech přistihl sám sebe, že se &#8222;komunikací&#8220; zabývám tak jako na čtvrt úvazku, že o tom přemýšlím, učím se, provozuju to&#8230; A na začátku tři věty. Motýlí křídla jak když vyšije, co?

Před pár lety se pan Bigvilík v nějaké naší nevážné debatě otřel taky pár větama o marketing a branding. Holt je to moje vlastnost, že některé věty padnou na navlhčenou mozkovou vatičku a vyklíčí tam a vyvinou se v košaté stromy, či tak něco. Do té doby jsem měl na marketing skoro podobný názor jako diskutéři z Roota: _Marketing, to je hnusné lhaní a oblbování lidí, aby si koupili předražené nesmysly, dobré věci reklamu nepotřebují&#8230;_ Ne, kecám, už mi nebylo pětadvacet. Ale zaujal mě páně Bigvilíkův &#8222;spotřebitelocentrický&#8220; pohled na věc. Rezonoval s tím, k čemu jsem si došel sám, díky Bloguje a dalším&#8230; Zase: Na začátku pár vět, které mě postrčily na výhybce, a dneska už jedu po těhle kolejích a jsou s tím jen problémy.

Teda já s tím mám problémy. Dokud jsem TO neviděl, bylo to mnohem jednodušší. Teď TO vidím a trpím. Asi jako když se typograf z nudy zakouká do inzertní přílohy okresních novin nebo když se marketingový specialista zaposlouchá do reklamního bloku regionálního rádia.

Jako jsem začal vařit prostá jídla z prostých surovin a jednoduchým kořením, tak jsem se dostal do stejného mentálního nastavení i u produktů a marketingu. Dělat jednu věc pořádně je lepší než dělat deset věcí &#8222;v jednom&#8220;, ale ani to nestačí, když tu jednu věc, byť pořádně udělanou, nikdo nechce.

Zas a znovu sleduju, jak prostá otázka &#8222;Co takhle dělat něco jiného?&#8220; vede k obligátnímu hněvivému &#8222;kuš!&#8220; a místo toho se najmou nejlepší odborníci na krabice, letáčky, kampaně, klipy, komunikaci, reklamu, marketing, spot točí Svěrák (mladší) a hudbu skládá Hladík (starší) a hraje v tom Dyk-Aprijo a scénář píše Fívek a celé to je skvěle komunikované, všichni se hrozně snaží, ale lidi jim to kazí, protože to nechtějí.

&#8222;Dobrý den, udělám vám opruzeniny. &#8211; No, to nechci, děkuju pěkně. &#8211; Ale počkejte, my jsme v tom úplně nejlepší a máme i barevnej letáček!&#8220;

&nbsp;