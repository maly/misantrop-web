---
id: 33
title: 'Lipert z eReading: &#8222;Kindle nemá v ČR co dělat&#8220;'
date: 2012-01-07T18:12:43+01:00
author: Martin Malý
layout: revision
guid: http://www.misantrop.info/31-autosave/
permalink: /31-autosave/
---
Mám z toho celého takový pocit, že nejvíc naštvaní jsou z Kindle proto, že se jim nepovedlo prosadit nějaké &#8222;specifické lokální řešení&#8220;. Než se k tomu rozhoupali, už tu měli desítky tisíc vlastníků &#8222;světového standardu v oblasti čteček&#8220;, co chtěli zboží (knihy), ne nějaké proprietární řešení. A teď už je pozdě. (Aktualizace: Odpověď Martina Liperta na konci článku)  
<!--more-->

A já jsem docela rád, že jsem byl u toho.

Když jsem na podzim 2010 na CIFu povídal, že nakladatelé a vydavatelé mají půl roku na to, aby připravili obsah na příchod digitálních čteček, tak kdekdo věděl zcela přesně, proč &#8222;to je potřeba zvážit&#8220; a proč &#8222;to takhle nepůjde&#8220;, a hlavně &#8222;že to je hlavně záležitost nadšenců&#8220;, co zatím není potřeba řešit.

Měl jsem pravdu, byl to skoro přesně půlrok.

Stál jsem na pódiu a říkal: &#8222;_Ono to půjde a uživatelé se k tomu obsahu dostanou. Je na vás, jestli se připojíte a budete z toho mít aspoň nějaké peníze, nebo jestli se postavíte proti, a nebudete z toho mít nic, jen budete utápět prostředky v marném boji proti pirátění._&#8220;

V listopadu přišel David Slížek s tím, jestli bych jim nedal svůj skript pro generování obsahu do Kindle. A pak to opravdu jako první spustili.

Loni na podzim jsem se dozvěděl, že Respekt, první české periodikum oficiálně dostupné přes Amazon, začal svou digitální edici díky mému článku.

Mám z toho radost.

Elektronické čtečky vtrhly na český trh s brutální silou a donutily vydavatele a nakladatele se k elektronickému obsahu nějak postavit. Bez Kindle 3 a jeho razantního nástupu bychom dneska stále poslouchali od českých vydavatelů řeči o tom, že _je nejdřív potřeba nastavit obchodní modely a vyřešit prodej a vyřešit ochranu, a to pro tak minoritní trh zatím není aktuální otázka&#8230;_

A dneska jsem si přečetl [rozhovor s Martinem Lipertem z eReading](http://www.reflex.cz/clanek/zpravy/44679/ctecka-kindle-nema-v-ceskem-prostredi-co-delat-rika-spoluzakladatel-obchodu-s-elektronickymi-knihami-ereading-cz.html).

> V době, kdy tady bylo jen pár Kindlů, přišel server Aktuálně.cz s tím, že do nich bude zasílat periodika. Jakmile to začalo dělat Aktuálně, tak se polekali všichni ostatní vydavatelé a řekli si: „No to musíme také.“ A potom začala ta masáž iDnes a dalších. To je obrovská síla. A mě to mrzí, protože rozšíření Kindlu velmi škodí českým elektronickým knihám.

A mě to těší, protože cesta &#8222;brandovaných čteček&#8220;, kdy spolu soupeří čtyři česká vydavatelství, a já budu mít čtečku pro každé z nich, je nehorázně pitomá. Takhle mají referenční zařízení &#8211; a snažte se! (Mimochodem, jsem sám, komu připadá podobné stěžování na dominanci světového leadera jako nejméně efektivní způsob boje s konkurencí? Blbější by bylo snad jen lobbování na uvalení 100% cla na dovoz Kindlů&#8230;)

> Kindle je totiž uzavřené řešení. Abyste do něj mohl poskytovat obsah, buď se musíte dohodnout s Amazonem, nebo se musíte smířit s tím, že rezignujete na ochranu knihy před kopírováním.

No, Respekt ukázal, že se dohodnout lze, a ta vysněná &#8222;ochrana&#8220; je, a to říkám s plným vědomím toho, že se živím psaním, iluzorní a nefunguje. Jak jsem říkal na CIFu: _Buď prodávejte, a mějte z toho aspoň něco, nebo hledejte &#8222;ochrany&#8220;, a nebudete mít nic, jen výdaje a spory. Ale udělejte to rychle._

> **Vraťme se na závěr k vaší nové čtečce. Lidé ji budou zákonitě srovnávat s Kindlem. Můžete říct, že v něčem čtečku od Amazonu jednoznačně předčí?**
> 
> Ale ano, umí česky a jako první umožňuje bezdrátový nákup českých e-knih přímo ze zařízení. Kindle navíc v českém prostředí nemá co dělat, není vůbec určen pro český trh a byl sem uměle protlačen tlakem médií. Zvrtlo se to, s tím se už nedá nic dělat. Porovnávat ale naši čtečku s Kindlem je, myslím, chybné. Měli bychom být srovnáváni se čtečkami, jež jsou určeny pro český trh, čtečkami, které podporují standard Adobe DRM a formát ePub. Fascinují mě naši konkurenti. Podporují čtečku (Kindle, pozn. red.) od společnosti, jež působí ve stejném odvětví jako oni, akorát je dočasně prostorově oddělena. Ale jinak má tytéž zájmy. Je to od nich krátkozraké.

Z jakého důvodu bychom to měli takto porovnávat? Z jakého důvodu bychom měli čtečku od eReading šanovat a protežovat? Proč? Protože někdo neumí obchodovat jinak, než že má na trhu vlastní uzavřené řešení? &#8222;Český trh&#8220; se tentokrát vykašlal na mínění o tom, co je pro něj dobré, vybral si sám, a podobné řeči akorát svědčí o tom, že někdo neumí naložit se situací, kdy nemá trh obsazený svým proprietárním zařízením.

Pěkné je i sledovat tu argumentaci češtinou, která je taková trošku nepřesná. Čtečka eReading je _první s českým ovládáním_; Kindle nemá s českými knihami problém, má jen ovládání v angličtině. _Asi si pamatujete, kolik se u nás prodalo iPhonů v době, kdy na nich nebylo po češtině vidu ani slechu&#8230; 🙂_

Lipert zkrátka hlavně láteří, že jim **Kindle narušil trh, který by tu bez Kindlů ještě neexistoval**.

&#8212;

Jsem rád, že jsem do toho Kindlu v ČR na začátku pomohl trošku šťouchnout. Na rozdíl od pana Liperta si totiž nemyslím, že budoucnost elektronického placeného obsahu je v tom, že budu mít hafo čteček, pro každého vydavatele či nakladatele jednu, jen proto, že distributoři nehodlají měnit svůj obchodní model. _Ne, nenapadá mě jiný. Ale to není moje starost, hru &#8222;a co byste jako navrhoval vy?&#8220; nehraju &#8211; já jsem zákazník, a obchodní model je věc prodejce._ 

PS: [Kindle za 109USD](http://www.amazon.com/gp/product/B0051QVF7A/ref=as_li_ss_tl?ie=UTF8&tag=dein-20&linkCode=as2&camp=1789&creative=390957&creativeASIN=B0051QVF7A) (s daní, clem a poštovným za 156USD komplet), de facto světový standard pro čtečky za, _ať nežeru a dám dolar za dvacet_, bratru 3100, a proti tomu eReading čtečka, speciální pro český trh, kvalitativní úrovně &#8222;pro český trh to bude dobrý, můžou bejt rádi, že něco mají&#8220; (viz [recenze na Rootu](http://www.root.cz/clanky/ctecka-ereading-nedokonala-prvni-vlastovka/) *) s doručením za 3800? _Srsly?_

*) Vyzkouším si sám a zhodnotím; podle pana Liperta se v případě téhle recenze jednalo o shodu neblahých okolností, které utvořily první špatný dojem.

&#8212;

**Aktualizováno &#8211; Odpověď Martina Liperta ze soboty 7.1. 2011:**

<blockquote id="odpoved">
  <p>
    Dobrý den,
  </p>
  
  <p>
    Rád bych Vám napsal několik málo slov k mému rozhovoru v Reflexu. Dovolte mi navázat na Vaše slova:
  </p>
  
  <p>
    Víte, já jim to taky nezávidím. Uvědomme si ale jedno: celé tohle hekání není nic jiného, než snaha dohnat vlak a začít prodávat svoje uzavřené zařízení, na kterém bude DRM takové, jaké se bude našim vydavatelům líbit, a další čtečky sem nepustit.
  </p>
  
  <p>
    1)    Čtečka eReading.cz First edition není žádné uzavřené řešení. Je to přístroj, který podporuje většinu standardů. Lze říct, že je jedna z nejotevřenějších na trhu.<br /> 2)    Neexistuje žádný formát eReading.<br /> 3)    Dále bych si dovolil tvrdit, že DRM od Amazonu neslouží primárně k ochraně obsahu, avšak k ochraně businessu (protekcionismu). DRM jsme si v žádném případě nevybrali. Existují prakticky na světě jen 2 varianty: Amazon a Adobe. Zatímco s Amazon DRM pracuje výhradně Kindle (tzn. proprietární ekosystém), s Adobe pracuje celý zbytek světa od distributorů až po vědecké databáze (typu EBSCO).
  </p>
  
  <p>
    Můj cíl je jediný (jak velmi správně podotkl František). Můj cíl je, aby čeští nakladatelé mohli vydávat literaturu tak, aby si jí lidé měli možnost legálně koupit a to (pokud možno) ve 100% případů! Naše vize je taková, aby si všichni mohli číst veškerý obsah bez omezení.
  </p>
  
  <p>
    Ke sto procentům se lze obtížně přiblížit s proprietárním systémem, který nepodporuje český obsah. Například ochrana DRM je výchozím požadavkem všech agentů se zahraniční literaturou. Klíčovým aspektem je to, že chráněné knihy pomocí DRM do Kindle čtečky dokáže zaslat pouze Amazon. Zdali bude 80% trhu zastupovat tento proprietární systémem, který nebude přijímat standardně českou literaturu, tak nakladatelé budou mít nezáviděníhodnou pozici. V případě, kdy Agent bude trvat na DRM (stejně jako ve zbytku celého světa), tak nakladatel předem bude vědět, že knihu neprodá.
  </p>
  
  <p>
    DRM vůbec nefandím. Adobe DRM nám generuje enormní náklady od licencí až po uživatelskou podporu. Ale když je na trhu subjekt (autor, agent, nakladatel), který se rozhodne poskytnout obsah jen pod podmínkou DRM, tak ho můžu přesvědčovat o kvalitě tohoto rozhodnutí, ale nakonec jeho volbu musím vždy respektovat (pokud chci literaturu vůbec vydat).
  </p>
  
  <p>
    PS: Pan redaktor již nenapsal, že dle mého názoru je Kindle výborný hardware, který dokáže Amazon dumpingově prodávat, aby maximálně penetroval trh, ale přitom má pro ostatní subjekty nepříznivé důsledky.<br /> Považuji tuto čtečku za jednu z nejkvalitnějších na světě (kdo jiný má lepší ekonomickou pozici pro vývoj takového zařízení, že … ?). Ale to se už do článku asi nehodilo.
  </p>
  
  <p>
    S pozdravem<br /> Martin Lipert
  </p>
  
  <p>
    PS: eReading.cz First Edition<br /> 3500 Kč s DPH (možno vyzvednout v Euronics síti nebo KASA hausy)<br /> V ceně zdarma:<br /> Originál koženkové pevné pouzdro (pro Kindle + 30 dolarů)<br /> 3 e-Knihy od Torstu – hůlová , pilátová, topol (nebudu počítat, nemusí se všem líbit)<br /> 200 Kč kredit
  </p>
  
  <p>
    Suma sumárum:<br /> eReading: 3500 + poštovné PPL 129Kč (kurýr po Praze 99Kč)  – 200 Kredit<br /> (3800 Kč je trochu nefér, stačilo se proklikat do druhého kroku v košíku na Kase…)<br /> Kindle + obal (nebudeme uvažovat vlastní upletenou ponožku nebo stav bez obalu, že ne):  3100 + 500
  </p>
</blockquote>