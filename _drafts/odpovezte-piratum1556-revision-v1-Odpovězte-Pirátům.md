---
id: 1564
title: Odpovězte Pirátům
date: 2013-10-10T09:59:37+01:00
author: Martin Malý
layout: revision
guid: http://www.misantrop.info/1556-revision-v1/
permalink: /1556-revision-v1/
---
Pokračujeme. Tak [jak to bylo se &#8222;studentem Honzou&#8220;](http://www.misantrop.info/ptejte-se-piratu/), co &#8222;sice žádnou hudbu nesdílel, ale měl na počítači nainstalované programy, které potřeboval do školy&#8220;? Trochu jinak, přátelé. Pokud vás zajímají tvrdá fakta, račte si počíst.

<!--more-->

Na otázku, proč mají jako fotku někoho úplně jiného, odpověděli Piráti na Facebooku roztomile v intencích své obskurnosti: &#8222;Ilustrační fotka zůstává ilustrační fotkou, i když je z USA&#8220;. I když se po najetí myší objeví hint &#8222;Honza&#8220;, dodávám já.

A teď k té skutkové podstatě. Roman Kučera, známý jako Roj (který vystupuje na Facebooku pod falešným jménem &#8222;Pavel Mykiska&#8220;), takto [_člen Rozhodčí komise u Pirátů_](http://www.pirati.cz/lide/roman_kucera), se domnívá, že klást otázky tohoto typu je provokace a že by Piráti nikomu nic říkat neměli.

[<img class="aligncenter size-full wp-image-1557" alt="Screen Shot 2013-10-10 at 7.22.48" src="http://www.misantrop.info/wp-content/uploads/2013/10/Screen-Shot-2013-10-10-at-7.22.48.png" width="602" height="556" srcset="https://www.misantrop.info/wp-content/uploads/2013/10/Screen-Shot-2013-10-10-at-7.22.48.png 602w, https://www.misantrop.info/wp-content/uploads/2013/10/Screen-Shot-2013-10-10-at-7.22.48-200x184.png 200w, https://www.misantrop.info/wp-content/uploads/2013/10/Screen-Shot-2013-10-10-at-7.22.48-500x461.png 500w" sizes="(max-width: 602px) 100vw, 602px" />](http://www.misantrop.info/wp-content/uploads/2013/10/Screen-Shot-2013-10-10-at-7.22.48.png)

&#8222;Mykiska&#8220; Kučera je holt náturou profesionální aktivista, k němu trocha té demagogie a křičení o _pablbech_ tam, kde nejsou relevantní argumenty, už tak nějak patří.

Jenže rozsudky, ke smůle Pirátů, nejsou neveřejné&#8230;

[Tady je ten rozsudek ve formátu PDF](https://dl.dropboxusercontent.com/u/10456669/piratkauza.pdf).

Honza Cibulka podal žádost podle zákona 106, soud mu obratem poslal veškeré materiály. S největší pravděpodobností a podle indicií, co Piráti sami poskytli (Obvodní soud pro Prahu 3, 15.6.2010) je to ten správný rozsudek. Tak se pojďme podívat, co tam máme. Nejprve si zopakujme pirátskou verzi z jejich webu:

[<img class="aligncenter size-full wp-image-1549" alt="pirati" src="http://www.misantrop.info/wp-content/uploads/2013/10/pirati.png" width="341" height="563" srcset="https://www.misantrop.info/wp-content/uploads/2013/10/pirati.png 341w, https://www.misantrop.info/wp-content/uploads/2013/10/pirati-121x200.png 121w, https://www.misantrop.info/wp-content/uploads/2013/10/pirati-302x500.png 302w" sizes="(max-width: 341px) 100vw, 341px" />](http://www.misantrop.info/wp-content/uploads/2013/10/pirati.png)

&nbsp;

A teď: jak to bylo doopravdy?

**Jediné, co je pravda, je, že dotyčný se jmenoval Jan.**

Jan, pod přezdívkou &#8222;skvelej_kluk&#8220;, sdílel warez na síti DC. Seznam toho, co sdílel, je k dispozici v tom rozsudku a je toho 12 stránek. Od filmů (Harry Potter, Piráti z Karibiku atd.) přes hudbu (Abra Moore, Ace of Base, &#8230;) až po software  (Adobe CS, 3D Studio MAX, Corel, Windows Vista, ESET atd.)

Další čtení rozsudku je taky zajímavé a poučné. &#8222;_Svědek ing,.Bxxx monitoroval proČeskou národní skupinu Mezinárodní federace hudebního průmyslu / dále jen ČNS IFPI / .činnost uživatele s přezdívkou “skvelej_kluk“ sIP adresou 195.70.138.216. Se sledováním začal v červnu 2007 ,neboť se mu zdálo zajímavé, že tento uživatel nabízí velký objem dat &#8211; přes hub CZ ANAFRA nabízel víc než 317GB dat tvořených různými soubory_&#8222;.

Soud ho samozřejmě neodsoudil k žádnému placení 300.000 Kč &#8222;velkým počítačovým firmám&#8220;, jak si Piráti **vycucali z prstu**, ale &#8222;poškozené odkázal na vymáhání škody v občanskoprávním řízení&#8220;.

Proběhlo i odvolání ([PDF &#8211; rozsudek po odvolání](https://dl.dropboxusercontent.com/u/10456669/piratkauza2.pdf)), kde si pro změnu můžete počíst, jak advokát klienta hájil. _Neříkal někdo, že ho hájili Piráti sami?_

Gratulujeme Pirátům, takhle si naběhnout a _mlžit_ o ověřitelných faktech, to chce fakt koule. _Co by na to řekl Masaryk nebo Čapek, kterými si Piráti taky futrují kampaň?_