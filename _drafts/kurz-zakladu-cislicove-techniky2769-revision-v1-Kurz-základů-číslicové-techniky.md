---
id: 2771
title: Kurz základů číslicové techniky
date: 2017-02-21T16:05:18+01:00
author: Martin Malý
layout: revision
guid: http://www.misantrop.info/2769-revision-v1/
permalink: /2769-revision-v1/
---
Moji milí, před nějakým časem, možná si vzpomenete, jsem psal o svém plánu vytvořit nějaký kurz elektroniky. Dlouho jsem přemýšlel nad formou, ladil jeho podobu, do toho jsem se snažil skloubit množství práce na knize s množstvím volného času, co mám, ale nakonec šel nápad, jak se říká, spinkat.

<!--more-->

[Poslední plán](http://www.misantrop.info/naucim-vas-mluvit-elektronicky-ii/) byl udělat online kurz. Jenže pak nebyl čas. Nabídka na napsání té knihy pro vydavatelství dopadla tak, že bych mohl tři měsíce nerušeně psát, a měl bych za to tak jako deset tisíc Kč měsíčně. To jsem s díky odmítnul a říkal jsem si, že jednou, až bude volněji a časy usedlejší&#8230;

Časy se trošku usadily, a tak jsem skočil &#8222;in medias res&#8220; a řekl si, že vám nedám kurz od začátku, ale zkusím to na přeskáčku. Jen tak, abych si ověřil koncept. Docela mě nahlodala [hra MHRD](http://store.steampowered.com/app/576030/). Tak jsem začal od prostředka, od číslicových obvodů, a byl jsem zvědavý, jestli vás to zaujme.

Tři díly jsou zde:

  * [Hradla](https://iotta.cz/zaklady-cislicove-techniky-i/)
  * [Nepovinný díl &#8211; jak vypadá hradlo uvnitř](https://iotta.cz/zaklady-cislicove-techniky-ii/)
  * [Složitější obvod z hradel (sčítačka)](https://iotta.cz/zaklady-cislicove-techniky-iii/)

Použil jsem stejný trik jako ve svém [kurzu programování ve strojovém kódu](https://strojak.cz). Tedy online simulátor výsledného programu, v tomto případě obvodů. Připadá mi, a vaše ohlasy mě v tom podporují, že taková věc skvěle oživí výklad.

Mám pár plánů, co s tím dál. Asi by se mi líbilo přenést ten kurz do reálného světa, dodat zájemcům sadu součástek pro experimentování, protože ani sebelepší simulátor nenahradí ten pocit, kdy si sestavíte malý obvod&#8230; Ale zajímalo by mě, jestli o to máte vůbec zájem. Proto vás poprosím o vyplnění následující ankety. Děkuju