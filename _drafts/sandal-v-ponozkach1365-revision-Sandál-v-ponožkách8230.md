---
id: 1369
title: 'Sandál v ponožkách&#8230;'
date: 2013-06-23T18:46:11+01:00
author: Martin Malý
layout: revision
guid: http://www.misantrop.info/1365-revision/
permalink: /1365-revision/
---
Takové letní české téma, které jsem vlastně nikdy nepochopil&#8230;

<!--more-->

Do práce jezdím městskou hromadnou dopravou &#8211; metrem a tramvají. (Nesnáším označení &#8222;socka&#8220;, ale to je jiný příběh a nad tím se pohorším někdy jindy.) Začalo léto, a tak se lidé oblékají víc nalehko, na nohou nosí místo bagančat lehkou letní obuv, a samosebou i sandály.

V metru i tramvaji mám dost času, a když si nečtu, tak pozoruju lidi kolem sebe. Spousta lidí nosí sandály, a já si vždycky vzpomenu na to klišé o ponožkách.

Totiž, abyste rozuměli &#8211; já nikdy nepochopil, proč je ponožka v sandálech tak strašlivé společenské faux pas, že se na tom vyprofiluje každý fashionblogger, a ani proč je to vlastnost, připisovaná Čechům (&#8222;jsme národ, co nosí ponožky v sandálech, no fuj&#8230;&#8220;) Já, po pravdě, nechápu spoustu dalších &#8222;estetických pravidel&#8220;, ale zrovna tohle mi připadá proti smyslu estetiky.

Jako jo, rozumím tomu, že když jsem machna, neberu si bokovky a vypasované tričko. Chápu, proč bych si neměla, jsem-li žena, brát černé prádlo pod bílé oblečení. Nemluvě o takzvaných &#8222;neviditelných ramínkách&#8220; od podprsenky (ano, mám na mysli tu zažloutlou slizkou věc, co se zařezává dámám do ramen). Ale ponožka v otevřené botě?

Kontraargumenty znám &#8211; cosi o prachu a špíně. Fajn, to se dá řešit umytím. Neestetické? Hm, zato vbočené palce a zarůstající či plesnivé nehty, to je vrchol vkusu, že?

Po pravdě spíš snesu elegantní ponožku v sandálech, než pohled na tohle:

<div id="attachment_1367" style="width: 385px" class="wp-caption aligncenter">
  <a href="http://www.misantrop.info/wp-content/uploads/2013/06/hallux.jpg.jpg"><img aria-describedby="caption-attachment-1367" class="size-medium wp-image-1367" alt="hallux.jpg" src="http://www.misantrop.info/wp-content/uploads/2013/06/hallux.jpg-375x500.jpg" width="375" height="500" srcset="https://www.misantrop.info/wp-content/uploads/2013/06/hallux.jpg-375x500.jpg 375w, https://www.misantrop.info/wp-content/uploads/2013/06/hallux.jpg-150x200.jpg 150w, https://www.misantrop.info/wp-content/uploads/2013/06/hallux.jpg-768x1024.jpg 768w, https://www.misantrop.info/wp-content/uploads/2013/06/hallux.jpg.jpg 1200w" sizes="(max-width: 375px) 100vw, 375px" /></a>
  
  <p id="caption-attachment-1367" class="wp-caption-text">
    CC-BY, Wikimedia
  </p>
</div>

<p style="text-align: left;">
  A teď k meritu věci: všichni <strong>víme</strong>, že Češi jsou estetičtí barbaři, co i přes mnohaletou osvětu berou do sandálů ponožky. Tak jsem m koukal na nohy spolucestující veřejnosti a počítal jsem, kolik uvidím případů ponožek v sandálech.
</p>

Zkuste si tipnout. Bylo to na trase Stodůlky &#8211; Letná a zpět, ráno po osmé a večer po sedmé. S přestupem na Náměstí Republiky.

(Pauza na tipování)

Pauzu vám zpestřím programátorským vtipem &#8211; víte jak poznáte programátora extroverta? Když s vámi mluví, dívá se na _vaše_ boty!

Dva. Za celý minulý týden dva lidé, co měli ponožky v sandálech. Oběma bylo kolem sedmdesáti let. Zbytek v teniskách, sandálech naboso, kristuskách nebo ve zhmotnělém výronu elegance, plastových botkách Crocs.

Samozřejmě bych z toho nic nevyvozoval, přeci jen Praha není typický vzorek, možná kdybych se rozhlížel, cojávím, v Bruntále nebo Vlkově pod Oškobrhem, dopadlo by to jinak. Jen jsem chtěl podotknout, že jsem si na to fakt dával pozor, a fakt to nebylo ani pravidlo, ani snad většina, ani &#8222;tak často, že si toho všimneš&#8220;, ale byli to dva lidi. A to jsem se na to opravdu soustředil.

Možná už nazrál čas na hejtování něčeho jiného, milí fashionbloggeři. Co třeba ty Crocsy?

&nbsp;

&nbsp;