---
id: 1899
title: Numan
date: 2014-01-23T14:09:40+01:00
author: Martin Malý
layout: revision
guid: http://www.misantrop.info/1896-revision-v1/
permalink: /1896-revision-v1/
---
Gary Numan. Pro mne překvapení letošního roku.

<!--more-->

Samozřejmě že jsem jméno Gary Numan znal. V Rockových směrech a stylech od Josefa Vlčka byl zmiňován u nejrůznějších elektronických stylů jako výrazný &#8222;influencer&#8220;. Přesto jsem ho nějak minul a unikl mi. A to jsem v 90. poslouchal třeba i Adama Anta. Jen na toho Numana jsem si nevzpomněl a žil jsem v domnění, že je to jeden z těch, co zazářil na přelomu 70. a 80. let a pak tiše zmizel.

A pak jsem slyšel tohle.Samozřejmě že mi to [bylo povědomé](https://www.youtube.com/watch?v=q9QbwiQUXpw). A on to, ejhle, Gary Numan. Rok 1979.

Gary Anthony James Webb, jak zní občanské jméno Garyho Numana, začínal nepřekvapivě jako punkýš a hrál na kytaru v různých kapelách. Proslavil se ale až s kapelou Tubeway Army. Tam začalo jeho uhranutí syntezátorovým zvukem, prý náhodou &#8211; ve studiu někdo zapomněl miniMoog a Numan si ho vyzkoušel. Dalším hitem Tubeway Army byly [Cars](https://www.youtube.com/watch?v=Ldyx3KHOFXw). Všimněte si androgynního image &#8211; ano, bylo to už po Ziggym Stardustovi, ale pořád to zjevně k té hudbě sedělo asi nejlíp.

Gary Numan točil další alba i v 80. a 90. letech, ale rozhodně se nedá říct, že by s nimi boural hitparády. Čas od času ho nějaký hudebník zmínil jako svého &#8222;pravzora&#8220; &#8211; Marilyn Manson, Dave Grohl nebo Trent Reznor. S Nine Inch Nails to bylo zjevně vzájemné &#8211; Numan si velmi pochvaloval [Closer](https://www.youtube.com/watch?v=PTFwQP86BRs).

Střih. Letos v lednu si tak poslouchám Rdio a najednou slyším povědomý &#8222;elektrický&#8220; hlas. Kouknu se, kdo že to zpívá, a ejhle! Gary Numan, I am Dust. &#8222;Tyjo, klobouk dolů, zírám, jak měl už před lety moderní zvuk.&#8220;A pak mi Rdio nabídlo Splinter.Zavětřil jsem, pohledal &#8211; a vida! Žádný &#8222;starý progresivní zvuk&#8220;, ale nové album! Neváhal jsem a vyrazil na Google Play. poslechl jsem si pár ukázek a byl jsem nadšený. Jako opravdu hodně &#8211; výrazný zvuk, pěkný mix elektroniky a kytar, a nad tím vším pořád výborný a výrazný hlas. Ovšem do kolen mě srazily až záběry z živého vystoupení.  Třeba tohle: Here in a Black (zvuk není nejlepší, ale je pěkně cítit energie, kterou to je našlapané)Lukáš Vychopeň mě pak upozornil na to, že i předchozí album nebylo vůbec špatné. A tak tu už čtrnáct dní poslouchám krom Antidota i desky Garyho Numana. Vaší pozornosti bych doporučil starší živák, který je [na Youtube jako celá série](https://www.youtube.com/watch?v=PPxC8WUN8pw&list=SP4h2XGENb6qiCYEYANxLqgINAWuLZbYi_). Najdete tam třeba i nové znění Elektrických přátel:Mým favoritem je jednoznačně Zeppelinovský Haunted:I další kousky stojí za to.

Jako perličku bych dodal, že (podle bio na Wikipedii) je Numan pravděpodobně aspergerik, ateista a na téma socialismu se vyjádřil slovy &#8222;nevěřím ve sdílení mých peněz&#8220;. 🙂

Ostatně, v únoru hraje Numan v Drážďanech, a docela mám cukání na něj vyrazit, kdyby se někdo chtěl přidat.