---
id: 1554
title: Retro frčí
date: 2013-10-08T09:32:07+01:00
author: Martin Malý
layout: revision
guid: http://www.misantrop.info/1552-revision-v1/
permalink: /1552-revision-v1/
---
&#8222;Čtení k ranní kávě&#8220; o starých počítačích, hrách a vůbec všem tom, co se na eBay prodává v rubrice Computers &#8211; Vintage.

<!--more-->

Když jsem [zavíral Ostoweb](http://www.misantrop.info/ostoweb-410-gone/), dal jsem k dispozici zdroje, které sleduju. Nejsou to samosebou všechny, sleduju i jiné, například elektronické a herní. A ano, mám rád staré počítače (už jsem o tom psal), povzbuzené moderní technikou, třeba takový [V6Z80P](http://www.misantrop.info/v6z80p) je moc krásný kousek retrohardware přesně v tom stylu, co mám rád. Nejsem moc na renovace starého hardwaru, ani mě nebaví stavět přesné repliky starých počítačů, ale [PMD, postavené na Atmelu AVR](http://pmd85.topindex.sk/), to považuju za nápad přesně z rodu těch, co mi konvenují.

Ostatně, kdo jiný než čistý blázen nebo milovník retra by dneska programoval [assembler a emulátor osmibitů v JavaScriptu](http://www.misantrop.info/arthur-dent-inspirujici/), že? Svoji retrolásku mám podepřenou ještě tím, že si spoustu [věcí z osmibitové doby](http://www.misantrop.info/noveho-psa-starym-trikum-nenaucis/) pamatuju. Dokonce bych někde našel i raný pokus o převod Manic Minera do JavaScriptu &#8211; úmyslně píšu &#8222;převod&#8220;, protože jsem neudělal ani &#8222;pure JS&#8220; verzi, ani nespouštím v emulátoru ZX Spectra, ale přepsal jsem algoritmy původního Manica do JS. Nedopsal jsem, nebyl pak čas.

Ale proč o tom točím: Sledge, autor [jednoho z retroblogů](http://www.high-voltage.cz/), spustil [Retropolis](http://www.retropolis.cz/). Retroweb s retročlánky, kde retromilovníci retroklikají na retroodkazy, nebo tak něco. Vskutečnosti agregátor článků z webů, kde se o retroelektronice a hrách píše. Pokud máte podobné sklony jako já (teď myslím to retro), tak doporučuju vaší pozornosti.

[Retropolis](http://www.retropolis.cz/).