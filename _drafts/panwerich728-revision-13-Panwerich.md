---
id: 745
title: Panwerich
date: 2012-11-04T14:05:21+01:00
author: Martin Malý
layout: revision
guid: http://www.misantrop.info/728-revision-13/
permalink: /728-revision-13/
---
Aby bylo jasno &#8211; tenhle zápisek není o Janu Werichovi, herci, spoluzakladateli Osvobozeného divadla atd atd&#8230; Je o kultu, který nese jeho jméno. Rád bych tyhle dvě věci odlišil.

<!--more-->

Myslím, že je celkem snadné dobrat se k Janu Werichovi &#8211; tedy pokud chcete. Někde uvnitř je jádro, člověk, okolo jeho dílo, život, okolo toho jeho vliv. Vše je poměrně realisticky a věcně zdokumentováno, komentováno, kriticky rozebráno&#8230; Jana Wericha můžete mít rádi, nemusíte. Jeho hry se vám mohou líbit, ale taky nemusí. Stejně tak jeho role. Je to jako s každým autorem&#8230;

A okolo toho všeho je, bohužel, **Panwerich**.

Panwerich je uslintaná patetická kultovní parodie na Jana Wericha, umělce. Panwerich je monstrum, složené ze sluníčkových vzpomínek na moudrého klauna (předválečný Werich se asi nehodí pro kult&#8230;) a futrované tunami cyklostylovaných áčtyřek s citáty, co Werich možná někdy někde řekl či napsal. Panwericha (pozor, prosím, na skloňování!) musíte mít rádi a musíte ho obdivovat a musíte uznávat jeho velikost, ačkoli si o něm můžete myslet cokoli &#8211; třeba že je to titán, gigant, největší Čech, nejlepší divadelník nebo&#8230; ne, jen tohle si o něm můžete myslet! Pokud ne, budete verbálně utlučeni od strážců kultu.

<a href="http://www.misantrop.info/?attachment_id=729" rel="attachment wp-att-729"><img class="aligncenter size-full wp-image-729" title="banner7" src="http://www.misantrop.info/wp-content/uploads/2012/11/banner7.jpg" alt="" width="600" height="201" srcset="https://www.misantrop.info/wp-content/uploads/2012/11/banner7.jpg 600w, https://www.misantrop.info/wp-content/uploads/2012/11/banner7-200x67.jpg 200w, https://www.misantrop.info/wp-content/uploads/2012/11/banner7-500x167.jpg 500w" sizes="(max-width: 600px) 100vw, 600px" /></a>

Panwerichův kult je laskavý. Má své uctívače rád. Naplní jim prázdné hlavy instantními moudry o životě a dovolí jim zažít ten slastný pocit, co člověk zažije, když ho napadne dobrý bonmot, a to dokonce bez nutnosti nějaký bonmot vymýšlet. Dává strážcům kultu univerzální berličku pro chvíle duševního nepohodlí či pochybností. Stačí zamumlat modlitbičku, co začíná slovy &#8222;_Jak říkal Panwerich&#8230;_&#8220; &#8211; a rázem je jasné, kdo že je tu zastánce tradičních kulturních hodnot, sečtělý člověk a laskavá osobnost, a kdo je jen tupé barbarské hovado.

<a href="http://www.misantrop.info/?attachment_id=730" rel="attachment wp-att-730"><img class="alignleft size-full wp-image-730" title="05vik09" src="http://www.misantrop.info/wp-content/uploads/2012/11/05vik09.jpg" alt="" width="147" height="204" srcset="https://www.misantrop.info/wp-content/uploads/2012/11/05vik09.jpg 147w, https://www.misantrop.info/wp-content/uploads/2012/11/05vik09-144x200.jpg 144w" sizes="(max-width: 147px) 100vw, 147px" /></a>Vzpomínám si, jak před lety Jaromír Slomek napsal pro Reflex Causu Jan Werich. Byl to zajímavý text, představující Jana Wericha bez patetického a nostalgického nánosu &#8222;moudrého klaunství&#8220; a národního zbožštění, které činí Jana Wericha nekritizovatelným. Však za ten text taky dostal Slomek co proto. Několik čísel nato vyšly čtenářské reakce, kde jedna byla obzvlášť vypečená &#8211; tuším od spolku &#8222;Werichovci&#8220;, kde podepsaný byl &#8222;nejvrchnější bidelník&#8220; (to je název funkce). Slomkovi v něm bylo blahosklonně láno (blahosklonnost a obdiv k moudrému klaunství chodívá ruku v ruce), zhruba tímto stylem: &#8222;_Panwerich byl největší a nejmoudřejší, což vy, hlupáku, nejste s to pochopit, a proto jen špiníte Jeho památku, za což bychom vám nejradši nabančili, ale to neuděláme, neboť jsme moudří a uctíváme Panwericha. Ostatně on sám řekl: Když už člověk jednou je&#8230;_&#8220; (Werichovci, nakolik tomu dobře rozumím, jsou něco jako fanklub kultu Jana Wericha.)

V divadelních hrách, ve forbínách, v knihách napsaných Janem Werichem, v textech písní, tam se Panwerich neprojevuje. Ty jsou většinou velmi dobré, břitké, vtipné, duchaplné, ale až na výjimky nepatetické a netrapné. Je v nich spousta pěkných obratů a bonmotů, které zapadají organicky do celku a zároveň mají nějaký přesah a trefně glosují dobu, život, svět.

Panwerichovo moudro se z nich stane až procesem kultizace, tj. vytržením z kontextu, opakováním při nejrůznějších příležitostech a patetickým podáním &#8211; vždy a zásadně spolu s mantrou &#8222;[_Jak řekl Panwerich_](https://www.google.cz/search?q=%22jak+%C5%99%C3%ADkal+pan+werich%22)&#8222;. Ostatně, jak řekl Panwerich: &#8222;_Kdejaká hovadnost bude se zdát břitkou satirou, když ji připíšete Oscaru Wildovi!_&#8220;

Jestli mohu závěrem jednu prosbu: rozlišujte Jana Wericha a Panwericha! Upřímně &#8211; pokud něco špiní památku Jana Wericha, je to především _Panwerich, moudrý klaun_, ta patetická karikatura, kterou se všude možně ohánějí kdejací kašpárci, co nemají z Wericha ani jiskru duchaplnosti, ani špetku šarmu a ani ždibec talentu, snad ve víře, že budou jako duchaplní, šaramantní a talentovaní alespoň vypadat&#8230; Děkuji.