---
id: 295
title: Co teď vlastně dělá @adent?
date: 2012-04-18T14:24:33+01:00
author: Martin Malý
layout: revision
guid: http://www.misantrop.info/288-revision-5/
permalink: /288-revision-5/
---
Správně &#8211; co teď vlastně teda dělám? Odešel jsem ze Zdrojáku a z IInfa, a to jako teď doma sedím / ležím / čekám až mi někdo nabídne práci / [chcememartina](http://chcememartina.cz/)?

<!--more-->

[Chceme Martina](http://chcememartina.cz/) je úmyslná lehká provokace. Mnozí lidé totiž žijí v zajetí představ, že musí &#8222;žádat&#8220; o práci, a zaměstnavatel jim tu práci &#8222;dává&#8220;. Dobře, uznávám, pro mnoho pracovních míst to platí, ale není důvod, proč by se tak měl chovat sebevědomý člověk. Natož já. **Já nežádám o zaměstnání, já nabízím svoje schopnosti, a vy se snažte, abyste mě zaujali!** Hledal jsem způsob, jak říct světu &#8222;Jsem volný, mám čas, můžete to zkusit&#8230;&#8220; Neptal jsem se po práci ani po zaměstnání (a s velkou radostí jsem si vychutnával ty, co se mi ozvali a chtěli poslat životopis, aby věděli, _jestli mi můžou nabídnout pracovní pozici_).

Víte, jestli je vám zatěžko se snažit mě zaujmout, jestli si myslíte, že _to je arogantní postoj_ a že _takhle zaměstnání nikdy neseženu_ (nesháním zaměstnání!), tak je jasné, že bychom se v práci lidsky neshodli a já bych jen marnil čas s někým, kdo si myslí, že bych mu měl být vděčný za to, že mi umožnil pracovat. Sorry. Na druhou stranu u lidí, co na tuhle hru přistoupili, je velká pravděpodobnost, že se domluvíme. A taky že jo.

[John Vanhara](http://www.podnikanivusa.com) tvrdí, že to je prý &#8222;americký přístup&#8220;. V USA se prý firma při pohovoru s uchazečem netváří jako kyselá prdel, která dává najevo: &#8222;Tak, teď nám dokaž, že tě máme vzít&#8220;. Místo toho se snaží uchazeče přesvědčit, aby pro ně pracoval.

Apropo, John. Ano, byl jsem tři týdny v USA, byl jsem tam na Johnovo pozvání, a teď usilovně pracuju na společném &#8230; a víte co? Já to nechci říct, pokud to neřekne John. Ale těšte se, bude to stát za to! Pé es: John byl první, kdo prohlásil, že _chce Martina_, a jeho nabídka byla opravdu zajímavá, tak jsem ji přijal (milí _arogantní postojové_&#8230;)

Co dál? Učím. Pár redakcí po mně chce nějaké texty (pustím se do toho hned jak skončí ponávratový kolotoč). A začínám školit. Ne, nenabízejte mi, že mohu školit &#8222;pod vaší hlavičkou&#8220; &#8211; mám svoji hlavičku.

Lépe řečeno &#8211; **máme** svoji hlavičku. Společně s Jirkou Hiemerem (bývalý ředitel marketingu IInfa, [@jhiemer](http://twitter.com/jhiemer)) jsme si založili firmu. Jmenuje se [IconMedia s.r.o.](http://www.iconmedia.cz/) (na Twitteru jako [@iconmedia_cz](http://twitter.com/iconmedia_cz)) a nabízíme školení (GTD, Apple, HTML5, projektové řízení, &#8230;), marketingové a PR služby a prodej reklamy. Takže nám držte palce &#8211; anebo ještě líp: **pojďte s námi něco dělat!** 😉

Vsuvka pro zájemce o moje školení: Zkuste třeba [Aplikace pro iPad v HTML5](http://www.iconmedia.cz/skoleni/aplikace-pro-ipad-v-html5/) (Slovo iPad neberte, prosím, jako dogma, stejné postupy budou fungovat i pro většinu dalších tabletů). Začínám představením HTML5 a novinek, které nabízí. Soustředím se na věci, které pomůžou při vytváření aplikací, tedy především na offline nástroje, lokální úložiště apod.; věcem jako jsou třeba CSS animace nebo WebGL se nevěnuju vůbec, ty nesouvisí moc s tvorbou aplikací. Ukazuju základní myšlenky &#8222;responsive designu&#8220;, radím, jak existující weby &#8222;zmobilizovat&#8220;. Řeknu vám, jak použít některé JS knihovny pro mobilní zařízení (a jaké), dozvíte se, jak to celé spojit, a taky jak z toho všeho udělat nativní aplikaci pro mobilní OS. Na konci školení budete schopni udělat webovou aplikaci, co poběží na mobilním zařízení, čistě pomocí webových nástrojů. (Zaujalo vás to? Tak [tudy, prosím&#8230;](http://www.iconmedia.cz/skoleni/aplikace-pro-ipad-v-html5/))

A když už jsem u toho &#8211; dopsal jsem a do nakladatelství odevzdal rukopis knihy, která se přesně tímhle tématem zabývá. Vyjít by měla <del>na jaře</del> <del>v létě</del> ještě letos.

Nenudím se a nečekám, až práce přijde za mnou&#8230;