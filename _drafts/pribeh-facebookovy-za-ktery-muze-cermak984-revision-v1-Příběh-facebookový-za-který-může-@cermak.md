---
id: 2546
title: Příběh facebookový, za který může @cermak
date: 2015-12-27T01:42:50+01:00
author: Martin Malý
layout: revision
guid: http://www.misantrop.info/984-revision-v1/
permalink: /984-revision-v1/
---
To bylo v dobách, kdy jsem ještě používal Facebook, než mě z něho vyhodili pro nedostatečnou vstřícnost.

Hlídal jsem našeho operovaného psa a koukal jsem se, co se na Facebooku děje. Nedělo se nic, jen Miloš Čermák napsal nějaký status o jakémsi vulgarismu (&#8222;A víte že to původně znamenalo&#8230;?&#8220;). V diskusi tam kdosi vzpomněl noční můru podobných diskusí, totiž vulgární označení ženského přirození na čtyři (to od P). To je taková &#8222;etymological legend&#8220;: &#8222;_A víte že toto slovo vzniklo z francouzského Le Petit Chat, tedy Kočička, a že jej přinesli na Moravu napoleonští vojáci&#8230;?_&#8222;

Z Petit Chat se dá udělat stejně tak dobře _PCHA_! Pcha, takovýhle výklad. Sedl jsem a připsal, že historka je sice hezká, ale totálně mylná, protože _za a)_ ono slovo je mnohem starší, vyskytuje se například i v říkadlech a sprostonárodních zpěvech, co hezky sebral Jan Jeník z Bratřic, Napoleonův vrstevník, takže by to slovo muselo setsakra rychle proniknout do povědomí. Navíc _za bé)_ to slovo etymologicky odkazuje k jiným slovům, které mají základ v onomatopoickém citoslovci pro čůrání. Ano, mám na mysli &#8222;_pí-_&#8222;. Vzpomeňte si na anglické &#8222;pee&#8220;, němecné &#8222;pinken&#8220; &#8211; nebo na mužského &#8222;pindíka&#8220; či &#8222;pinďoura&#8220;. Polsky to je _piczka_, bulharsky _píčka_&#8230; to by se museli Napoleonovi vojáci setsakra snažit!

Tohle jsem tam tak spisoval v odpovědi na status Miloše Čermáka, a abych neplácal játra, tak jsem si došel pro etymologický slovník, pro Ouředníkův Šmírbuch, pro citovanou sbírku Jeníka z Bratřic, no a když jsem skončil, tak jsem knihy nechal ležet na stole, že je při vhodné příležitosti odnesu.

Přišla manželka z práce a všimla si jich. Zaujalo jí, že to není (u mne obvyklejší) počítačová literatura, tak se zeptala: &#8222;Proč tu máš ty knížky?&#8220;

&#8222;**Ale,**&#8220; odpověděl jsem upřímně, &#8222;**hledal jsem pro Miloše Čermáka píču!**&#8222;

Pěknou pověst mají novináři mezi lidem, jen co je pravda. Protože, představte si, manželku to ani nezarazilo!