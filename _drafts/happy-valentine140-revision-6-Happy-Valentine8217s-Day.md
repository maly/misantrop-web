---
id: 150
title: 'Happy Valentine&#8217;s Day!'
date: 2012-02-14T14:36:18+01:00
author: Martin Malý
layout: revision
guid: http://www.misantrop.info/140-revision-6/
permalink: /140-revision-6/
---
Naznačoval jsem, že _Zdroják v roce 2012 zažije výraznou změnu_. Změna je tu, tak _show me a little love_!

<!--more-->

S Internet Info, provozovatelem Zdrojáku, jsme se dohodli na ukončení spolupráce.

Když Martin Hassman před třemi (a něco) lety napsal, že pod hlavičkou Internet Infa začíná vycházet magazín o webových technologiích, [popřál jsem mu (a celému magazínu)](http://www.misantrop.info/728614-hodne-stesti-zdrojaku.php) hodně zdaru _a neprozřetelně slíbil článek_. Netušil jsem, že za šest měsíců budu, obrazně řečeno, sedět na jeho židli. Teď je načase se zase zvednout a jít dál&#8230;

_Na tomhle místě by měly být takové ty řeči o dlouhé plodné spolupráci v dělné atmosféře soudružského kolektivu. Ale nebudou._ Zmíním výslovně jen Petra Krčmáře, který mi byl nejbližším _de facto_ nadřízeným, a se kterým jsme se vždy domluvili a rozuměli si (dokonce jsme byli spolu i v Paříži, heč!) Petře, díky za skvělou spolupráci, bylo to fajn a _zas někdy!_

Neodcházím kvůli nějakým osobním sporům &#8211; s lidmi z IInfa jsem vycházel korektně. Odcházím hlavně proto, že se chci pohnout dál. Za rok mi bude čtyřicet, a nechci být ve čtyřiceti &#8222;_redaktor nedělní přílohy linuxáckého magazínu_&#8222;. Já vím, že vydavatel tak Zdroják nevnímal. Bohužel, vnímal jsem to tak já, a poslední dobou stále ostřeji. Velkou roli v mém rozhodnutí hrály právě podobné detaily. Třeba to, že Zdroják je stále subdoména Roota, a po třech letech bylo jasné, že na poddoméně zůstane, zatímco jiné weby vznikaly rovnou &#8222;na svém&#8220;. Beru to jako jednu z několika _proher_, věcí, které jsem se Zdrojákem nedokázal dotáhnout podle svých představ.

**Nazvěme to klidně &#8222;ješitností&#8220; nebo &#8222;ambicemi&#8220;. **

_Co bude dál se Zdrojákem?_ Teď nevíme (_my = IInfo + já_). O dalším osudu Zdrojáku budeme ještě přemýšlet, máme na to čas, ale dá se očekávat, že výsledkem bude přinejmenším omezení provozu; vyloučené není ani uzavření Zdrojáku.

> _Pokud se tedy nestane něco zvláštního._ Třeba že by komentátoři, co mi nadávali za obsah, přišli s vlastní nabídkou programátorského magazínu&#8230; _(To byla ode mne ošklivá a ubohá poznámka, fuj, hamba mi!)_

Jak říkám: Uvidíme!

&#8212;

A co budu dál dělat já?

**To se (doufám, že brzy) dozvíme!** 

_Očekávám nabídky, vážení&#8230;**  
**_