---
id: 119
title: Dneska je to tu samá vražda!
date: 2012-01-28T12:12:25+01:00
author: Martin Malý
layout: revision
guid: http://www.misantrop.info/117-revision/
permalink: /117-revision/
---
Tohle jsem vám chtěl ještě připomenout&#8230; Ti se slabšími nervy a žaludky by to ani číst neměli. Vážně ne!

<!--more-->

Před Vánoci vzbudil pozornost případ nalezených uřezaných rukou a dalších částí těla. Nevím jak to dopadlo, jak je s tím Policie daleko, nesleduju to. Mám totiž takovou zvláštní úchylku: Vždycky, když se lidi dívají nějakým směrem, postavím se opačně a koukám se na ně. I u téhle věci jsem se nedíval na samotný případ, ale na reakce lidí. Musím říct, že jsem názor, naznačený v titulku, čekal, ale ne tak intenzivní. Když to shrnu: &#8222;_To je hrůza, tohleto, rozřezat ženskou, to se dřív nedělo, to je až teď, ten kapitalismus, lidi se ženou jen za penězma a kam zmizela morálka a úcta? No fuj!_&#8220;

Od začátku: &#8222;_To je hrůza, tohleto_&#8220; &#8211; ano, to je. A ačkoli se v kriminalistické literatuře faktu věnuje mnoho místa vrahům a policejní práci, tak utrpení obětí (zdaleka ne jen zemřelých, ale hlavně přeživších) jako by bylo na okraji zájmu.

Dál: &#8222;_rozřezat ženskou, to se dřív nedělo, to je až teď,_&#8220; **STOP**! O tom chci psát.

&#8212;

Dělo se to vždy. Od počátku dějin. Dělo se to ve středověku, v novověku, děje se to stále. Jen se o tom za socialismu nepsalo, ale k tomu se ještě dostanu.

Rozřezané ženské tělo si možná pamatujete ze seriálu o majoru Zemanovi. &#8222;Kvadratura ženy&#8220; se ten díl jmenoval. Ve skutečnosti se odehrál ne v roce 57, ale v roce 51, a nevyšetřoval ho Zeman, ale pánové Zahrádka a Nečásek. Z první republiky je známý případ Otýlie Vranské. Z šedesátých let zas případ Ireny Čubírkové, která svého druhého manžela Ambróze Ščepku utloukla a jeho hlavu nechala na záchodku ve vlaku. (Prvního manžela utloukla taky, ale nafingovala nehodu).

Čubírková zavraždila svoje manžely, paní Černínovou (&#8222;Kvadratura&#8230;&#8220;) zabil vrah pro peníze. To jsou asi nejčastější příčiny vražd. Přidejme ještě sexuální motiv, a máme &#8222;nesvatou trojici&#8220;.

Pokud si stále myslíte, že &#8222;tohle se dřív nedělo&#8220;, vzpomeňte na &#8222;spartakiádního vraha&#8220; Straku. Vzpomeňte na Olgu Hepnarovou, která zmasakrovala několik lidí nákladním automobilem (někdy je řazena mezi sériové vrahy &#8211; ale omylem, její vražedný čin nebyl sériový, byl &#8222;hromadný&#8220;). _Nepleťte si vraždy hromadné, masové a sériové. Hromadná je &#8222;víc obětí najednou&#8220;, masová je &#8222;velmi mnoho obětí&#8220;, sériová &#8222;několik (desítek) obětí v delším časovém úseku&#8220;._

<div id="attachment_118" style="width: 510px" class="wp-caption aligncenter">
  <a href="http://www.misantrop.info/?attachment_id=118" rel="attachment wp-att-118"><img aria-describedby="caption-attachment-118" class=" wp-image-118 " title="produkt-1189443454" src="http://www.misantrop.info/wp-content/uploads/2012/01/produkt-1189443454-500x339.jpg" alt="" width="500" height="339" srcset="https://www.misantrop.info/wp-content/uploads/2012/01/produkt-1189443454-500x339.jpg 500w, https://www.misantrop.info/wp-content/uploads/2012/01/produkt-1189443454-200x135.jpg 200w, https://www.misantrop.info/wp-content/uploads/2012/01/produkt-1189443454.jpg 640w" sizes="(max-width: 500px) 100vw, 500px" /></a>
  
  <p id="caption-attachment-118" class="wp-caption-text">
    Tahle fotka (cesta, alej, na konci transformátor) mi připadá stejně ponurá a děsivá jako barokní kostel u lesa před bouřkou. (Pro zájemce: transformátor je na 50°25'37.516"N, 13°28'23.342"E)
  </p>
</div>

<p style="text-align: center;">
  I sériové vrahy máme. Nejznámější je asi Václav Mrázek &#8211; sedm vražd, čtyři pokusy, několik znásilnění, krádeží nepočítaně.
</p>

<p style="text-align: center;">
  Sériové vraždy jsou velmi obtížnou kriminalistickou disciplínou, v níž nalezené oběti většinou mají jen máloco společného, kromě toho, že někdy někde potkaly stejného vraha. V Mrázkově případu to bylo v letech 1951 &#8211; 1956 v okolí Chomutova.
</p>

Mrázek byl nekrofilní sadista. Vzrušovalo ho násilí a sex s umírající ženou. První oběť utloukl klackem, ale další oběti už střílel. Některé si ani nestačily uvědomit, že se něco děje: &#8222;_**Šla po silnici a já jel v protisměru na kole. Když jsem ji míjel, vystřelil jsem z pistole a jel jsem dál. Ještě asi dvacet nebo třicet metrů. Potom jsem zastavil a chvíli čekal, zda výstřel nevzbudil nějaký rozruch.**_&#8220; Jindy potkal děvče a pozdravil: &#8222;Ahoj!&#8220; Než stačila dívka odpovědět, byla mrtvá. Nakonec se odstěhoval z Chomutovska na Kladno, kde zabil poslední oběť &#8211; při krádeži v domě utloukl starou paní v posteli a její malou vnučku znásilnil. Jeho konec byl kuriozní: přistihl ho kolega, jak prohrabává kapsy v šatně a krade peníze. Nenechal se uprosit, věc nahlásil policii, a policie našla v jeho domě při rutinní prohlídce věc, která pocházela z místa poslední vraždy. Mrázek byl popraven v prosinci 1957.

Myslíte si, že to bylo &#8222;tou dobou&#8220;?Jako že zjitřená padesátá léta a tak?

Ladislav Hojer, sériový vrah a kanibal, zabil v letech 1980 &#8211; 1981 pět žen na nejrůznějších místech ČSSR. Nebudu zacházet do detailů, ty si najdete sami, pokud na to máte žaludek, jen ocituju: &#8222;_**Snědl jsem to s hořčicí, ale moc jsem si nepochutnal.**_&#8220;

Pojďme zase o kus dál: &#8222;_ten kapitalismus, lidi se ženou jen za penězma a kam zmizela morálka a úcta? No fuj!_&#8220;

Když v Sovětském svazu pátrali po sériovém vrahovi, zvaném Rostovský rozparovač (Andrej Čikatilo, 53 prokázaných obětí z let 1978-1990), prohlásil politický dozor, že &#8222;_sérioví vrazi jsou jen v kapitalistickém zřízení. V socialismu nejsou!_&#8220; Kvůli tomuto politickému rozhodnutí tak přišli o život další lidé, protože &#8222;oficiální&#8220; linie vyžadovala běžné vraždy a vyšetřování případů jako sériových vražd odmítala (o razii na homosexuály se ani nebudu zmiňovat).

&#8212;

Proč jsem to tu celé psal?

Je ošidné říkat: &#8222;Tohle dřív nebylo&#8220;. Rozuměj: za socialismu. Bylo. Ve stejné míře. U nás se o tom jen za socialismu nepsalo &#8211; články o Hojerovi, Mrázkovi a dalších zabraly v novinách tak dva sloupečky u černé kroniky. Lid se nesměl znepokojovat. Sérioví vrazi přeci patřili &#8222;na divoký prohnilý Západ&#8220;, protože _tam panuje nelidský režim, který zbídačuje lidi a nechává mezi nimi běhat taková monstra_. Mnozí tomu věří dosud.

Zadruhé: Policie v socialistickém Československu (tedy vlastně Bezpečnost) nebyla jen tupý nástroj moci. Kriminalisté &#8211; a z těch nejznámějších jsou to třeba právě Zahrádka nebo Markovič &#8211; dokázali dopadnout a usvědčit i opravdové &#8222;oříšky&#8220;, jako jsou právě sérioví vrazi. Všechna čest.

Zatřetí: Ani represe, ani tuhý policejní stát nezabrání sériovým vraždám.

_Vzpomeňte si na to, až budete zase nad nějakou mediálně populární vraždou lamentovat&#8230; Děkuji._

PS: Jak u Mrázka, tak u Čikatila se při vyšetřování ukázal stejný problém: Kriminalisté potřebovali případy dostat mezi lidi &#8211; dnes bychom řekli &#8222;medializovat&#8220;. Z vyšších míst ale přišel příkaz: &#8222;_Nesmí o tom nikdo vědět!_&#8220; U obou případů je vidět, že právě utajování vedlo k prodloužení vyšetřování. Analogii si nalezněte už každý sám.