---
id: 2244
title: Burza her
date: 2015-03-02T10:42:15+01:00
author: Martin Malý
layout: revision
guid: http://www.misantrop.info/2242-revision-v1/
permalink: /2242-revision-v1/
---
Chcete hru? A zadarmo? Máte možnost &#8211; třeba někomu přebývá&#8230;

<!--more-->

Humble Bundle jistě znáte, a pokud ne, tak: za pár dolarů máte možnost koupit si balíček her, kde jich je třeba osm, deset&#8230; Většinou jako kódy na Steam, některé ale ke stažení. A často se stane, že z toho balíčku chcete tři, čtyři hry, a zbytek buď nechcete, nebo už máte. Co s těmi kódy?

Tak, v zásadě je možnost je rozdat svým kamarádům. Jenže ti taky nemusí chtít všechno. Co tam máte dál? Můžete o ně &#8222;soutěžit&#8220; a posílat je výhercům, můžete je napsat na svoji timeline a spustit závody v zabírání kódů, nebo můžete použít burzu typu SteamGifts, kde se o váš kód postarají sofistikované algoritmy a proběhne aukce, jehož výherci na konci pošlete ten kód.

A všechno tohle se mi zdálo příliš složité. Já bych chtěl kódy, které mi přebývají, prostě někam položit a říct: Vezměte si je. Jako leží před antikvariátem krabice s knihami a u nich kasička: _Vemte si  nechte tu kdyžtak pár korun&#8230; _Já nechci těch pár korun, mně stačí, když hra udělá někomu radost, ale na druhou stranu by mi vadilo, kdyby hned po ránu přiběhl nějaký vykuk, sebral všechny knížky i s krabicí a zdrhnul s nima s tím, že je zkusí aspoň po pětikačce prodat. Anebo ani to ne: prostě to má zadarmo!

Napadla mě taková jako že burza. [Psal jsem o tom před časem](kcc.misantrop.info/2014/08/04/humblebundle/) a říkal jsem si, že to třeba někdo napíše. Pár lidí se přidalo, že oni by to taky užili. Super&#8230; A? A nic!

Tuhle jsem se díval na svůj Humble Bundle a viděl jsem, kolik že her mi tam leží. A zase jsem si vzpomněl na tu svoji ideu. Chvíli jsem přemýšlel, jak to udělat co nejjednodušší a zároveň aspoň trošku odolné proti vykukům, a nakonec jsem stanovil jednoduchá pravidla:

  * Bude muset být přihlašování.
  * Každý přihlášený si bude moct stáhnout jeden kód a pak bude muset počkat.
  * Bez přihlášení nestáhne nic.
  * Když nějaké kódy věnujete, tak se ta čekací doba zkrátí.
  * Když někdo přidá hru, tak se k ní přednostně dostanou ti, co nahrávají kódy. Sosači až po čase.
  * No a aby to bylo jednoduché, tak Twitter. Nemusím řešit vlastní systém správy uživatelů, a na Twitteru nebývají ti nejhorší puberťácký sběrači všeho.
  * Ale určitá kontrola muší bejt, takže dvacet založených Twitter účtů taky nepomůže&#8230;

No, a když jsem to měl rozmyšlené, tak jsem si říkal, že třeba někdy&#8230; Ale [nedalo mi to](http://kcc.misantrop.info/2015/03/01/burza/), a nakonec jsem to přes sobotu udělal a přes neděli doladil. Takže dovolte, bych představil [Burzu nevyužitých kódů z Humble Bundle](http://oldplayer.cz/burza/).

Tradá.

Dejte si.

Ať se vám líbí.

V tuhle chvíli už díky burze našlo 37 her nové šťastné majitele, a [dalších 224 ještě čeká](http://oldplayer.cz/burza/list.php). A co je na skladě? Nejčastější titul je Hitman: Absolution a Batman Arkham Origins, následované Larou Croft (and the Guardian of Light), LOTRO a Deus Ex: Human Revolution. A zatím to vypadá, ťuk ťuk, že se sešli rozumní lidé. Tak ať to vydrží co nejdéle!