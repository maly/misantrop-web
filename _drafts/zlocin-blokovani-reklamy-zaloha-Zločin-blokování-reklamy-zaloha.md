---
id: 971
title: Zločin blokování reklamy -zaloha
date: 2010-06-24T21:08:00+01:00
author: Martin Malý
layout: post
guid: http://www.misantrop.info/zlocin-blokovani-reklamy-zaloha/
permalink: /zlocin-blokovani-reklamy-zaloha/
posterous_869f584d59a8506ee6c71421743d2e0f_post_id:
  - "21007596"
posterous_869f584d59a8506ee6c71421743d2e0f_permalink:
  - http://adent.posterous.com/private/FcncIfGHar
categories:
  - Nezařazené
---
A to jsem si zase vyslechl za [článek o blokování reklam](http://zdrojak.root.cz/clanky/adblock-neni-vrazda/). Argumenty stále stejné: Ušlý (fiktivní) zisk, neetičnost, nelegálnost&#8230; Tedy nic, co bych neslyšel už stokrát, a na co bych stokrát neodpověděl &#8211; až na tu nelegálnost, tu jsem slyšel jen dvacetkrát a měl jsem ji za pochybenost. Jenže ono ne&#8230; Jak jsem si zjistil, tak už tu takové pokusy byly &#8211; nejprve slavná žaloba &#8222;reklamní společnosti vs videorekordéry&#8220; a pak další podobná &#8222;reklamní společnosti vs timeshift&#8220;. Obě dopadly naprostou blamáží, jak jinak. Ale aspoň jsem se nad tím u vaření masových kuliček zamyslel.

Argument s nelegálností AdBlocku kvůli ochraně autorského díla (jakým je web) je pro mne nepřijatelný. Autor má sice podle §11 odst. 3 právo na to, aby jeho dílo nebylo měněno, ale jsem přesvědčen o tom, že blokování reklamy v prohlížeči není změna díla (to zůstává pro ostatní nedotčeno), ale _změna způsobu vnímání díla_. Stejně jako přečtení stránky čtečkou pro nevidomé. Stejně jako zahození obrázků (pamatujete se na pomalé linky?). Stejně jako vypnutí JavaScriptu. **Musíme přijmout právo zobrazit si webovou stránku pro vlastní potřebu v jakékoli podobě a formě** &#8211; s JavaScriptem, bez něj, bez obrázků, bez Flashe, se změněnými barvami (alternativní styly pro barvoslepé či slabozraké), se zvětšeným písmem či v podobě audia. Pokud toto právo nepřijmeme a budeme důsledně trvat na tom, že uživatel je povinen vidět v prohlížeči přesně to, co autor vytvořil, tak dojdeme i k poměrně absurdní <span style="font-family: mceinline;"><em>povinnosti mít zapnutý Flash</em> či jen o kousek dál <em>povinnosti nebránit se clickjackingu či CSRF</em>.</span>

Mám takové tušení, že princip tohoto boje je stejný jako u nahrávacího průmyslu, a asi nebudu daleko od pravdy: Nějaký lukrativní obor žil spokojeně v zaběhaných způsobech a těžil ze svého monopolu. S příchodem nové techniky najednou tenhle model přestává fungovat, ovšem reakce daného monopolu není přizpůsobení nové situaci, ale naopak snaha bránit starý model legislativní cestou. U reklamy je situace jasná &#8211; namísto adekvátní reakce na snížení výnosů přidala na agresivitě, což vedlo k jejímu blokování, na což odpovídají reklamky FUDem o ilegálnosti a amorálnosti takového počínání. Diskuse o legálnosti či nelegálnosti změny autorského díla při osobním použití je jen zástupné téma pro &#8222;_chceme, abyste neměli právo si zacpat uši, když vám říkáme reklamní sdělení_&#8222;.

Pokud je blokování reklamy nelegální (coby &#8222;pozměnění autorského díla&#8220;), tak je nelegální i vyklepání letáků z časopisu a jejich zahození. Je nelegální přepnout televizi v reklamní přestávce. Je nelegální použít Timeshift a reklamu přeskočit. Jo a taky je nelegální číst některé stránky na zařízení, co nezobrazuje Flash. Ale dost možná že se dočkáme legislativní konstrukce &#8222;_je v pořádku nemít Flash, trestné je mít ho a nepoužívat, protože tím měníte autorské dílo!&#8220;_

&#8230; a taky nesmíte psát do knížek

&#8230; nebo číst jen sportovní přílohu novin

&#8230; anebo, nedej Bože, vytrhávat listy z časopisů!