---
id: 1070
title: Facebook nemá rád, když se píše, že vyhazuje uživatele?
date: 2010-06-15T18:44:00+01:00
author: Martin Malý
layout: revision
guid: http://www.misantrop.info/976-revision/
permalink: /976-revision/
---
Když mi FB zrušil účet, pobavilo mě to a používám to jako téma k hovoru (_&#8222;Ne, já na FB nejsem, mně zrušili účet!&#8220; &#8211; &#8222;Tyjo!&#8220;_) Nějak mě přestal po třech či kolika letech používání bavit a [začal prudit](http://strucny.misantrop.info/facebook-prudi-cim-dal-vic), takže mi to vlastně vyhovovalo. Na rozdíl od lidí, co svůj účet zrušili sami, a kterým Facebook píše, jestli se nechtějí vrátit, že jejich data v systému stále jsou, mám docela výhodu: Facebook mě zrušil komplet, včetně stránek, které jsem založil, včetně příspěvků, co jsem kdy napsal&#8230; Inu, Facebook je slepá ulička vývoje a černá díra, která pohlcuje všechno a nic nevrací. 🙂

No ale někteří mají Facebook poměrně rádi a často o něm píšou, radí uživatelům, zkoumají ho&#8230; třeba Dan Dočekal. Lepšího popularizátora si FB v Česku nemohl přát. Takže mu [zrušili stránky a zablokovali účet](http://pooh.cz/pooh/a.asp?a=2016111). Jak jinak, že?

Dočekal o tom napsal, ostatně jako o čemkoli, co se mu přihodilo, a Facebook to z nějakého důvodu [prohlásil za závadné](http://o.imm.io/HFq.png). (Screenshot pořídil [Necodymiconer](http://twitter.com/necodymiconer/statuses/16242040683))

Připadá mi to roztomilé, ale já už jsem takový__&#8230;

(Jo a Facebook právě teď vyhodnocuje řetězec &#8222;pooh.cz&#8220; jako urážlivý nebo spam.)

<div class='p_embed p_image_embed'>
  <a href="http://getfile3.posterous.com/getfile/files.posterous.com/temp-2010-06-15/lBpvyGxkorqanogIecqHhCgjrmCJHjuHdkuAEvqbruohwopIIkrhymqlBgyv/fb.jpg.scaled1000.jpg"><img alt="Fb" height="197" src="http://getfile2.posterous.com/getfile/files.posterous.com/temp-2010-06-15/lBpvyGxkorqanogIecqHhCgjrmCJHjuHdkuAEvqbruohwopIIkrhymqlBgyv/fb.jpg.scaled500.jpg" width="500" /></a>
</div>

Pravděpodobně si někdo na Danovi zchladil žáhu a nahlásil ho&#8230; Jsem zvědav, co si Dan vymůže a jestli vůbec něco.