---
id: 398
title: Veřejná nabídka pro LAAR, a.s.
date: 2012-05-16T12:25:26+01:00
author: Martin Malý
layout: revision
guid: http://www.misantrop.info/385-revision-12/
permalink: /385-revision-12/
---
Dnes LAAR, a.s., provozovatel blogovacího systému Bloguje.cz, [oznámil ukončení provozu serveru Bloguje.cz](http://bloguje.bloguje.cz/928564-ukonceni-provozu-bloguje-k-30-6-2012.php). Z historických důvodů proto činím tuto nabídku: **Převezmu Bloguje.cz tak jak je se vším všudy a budu jej dále provozovat na svoje náklady.**

<!--more-->

Součástí mého plánu je další provozování serveru jako veřejného blogovacího prostoru, a zachování veškerého existujícího obsahu, spolu s rozsáhlou modernizací celého systému.

_Říkejme tomu nostalgie, ale skutečnost je taková, že mám celkem přesnou představu o tom, jak Bloguje opět revitalizovat a rozvinout. Ostatně už jsem to jednou udělal&#8230; 🙂  (Pro ty, co nechápou narážku &#8211; Bloguje jsem vytvořil a několik let vedl.) Navíc Bloguje znám zevnitř, znám ho od začátků, takže při vší skromnosti &#8211; asi není v ČR vhodnější kandidát&#8230; 😉_

PS: Díky všem  za vyjádřenou podporu ([Adamm](https://www.facebook.com/zbiejczuk/posts/387952581256158), [Radim Hasalík](https://www.facebook.com/hasalik/posts/411346598885645), všem z Twitteru atd.) a za nabídnutou pomoc ([Berkofff](http://twitter.com/Berkofff/status/202405974236082178), Cody atd.)!

PPS: Další a další lidé vyjadřují podporu téhle akci. Nabízejí zajištění provozu serverů, nabízejí programování&#8230; Všem moc děkuji za podporu a doufám, že to pomůže přesvědčit provozovatele, že **moje nabídka je myšlená vážně a má smysl!**

**AKTUALIZACE 16.5, 13:20:** Provozovatel na moje maily neodpověděl, na SMS nereaguje, telefon nezvedá, na vzkazy nereflektuje. (To byl taky důvod, proč jsem nabídku nakonec udělal i veřejnou.) Dnes mu zavolal kolega z jiného telefonu, podařilo se mu s provozovatelem mluvit a získat odpověď. Vyjádření provozovatele k této nabídce je ve stručnosti takové, že &#8222;_postoj LAARu je jasně vyjádřen v [prohlášení](http://bloguje.bloguje.cz/928564-ukonceni-provozu-bloguje-k-30-6-2012.php), které vyšlo, a nehodlají na něm nic měnit_&#8222;.

Pro případ, že by provozovatel svůj názor třeba přehodnotil: **Moje nabídka stále platí**.