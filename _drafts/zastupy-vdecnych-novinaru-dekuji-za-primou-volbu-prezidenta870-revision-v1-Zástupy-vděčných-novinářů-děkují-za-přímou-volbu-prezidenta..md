---
id: 1727
title: Zástupy vděčných novinářů děkují za přímou volbu prezidenta.
date: 2013-12-02T08:55:36+01:00
layout: revision
guid: http://www.misantrop.info/870-revision-v1/
permalink: /870-revision-v1/
---
Slovenský soud tvrdí, že [novinařina není autorská činnost](http://aktualne.centrum.cz/zahranici/evropa/clanek.phtml?id=728116). Ocituju:

<blockquote class="posterous_medium_quote">
  <p>
    V rozsudku se doslova píše, že novináři nevyvíjí dostatečně tvořivou činnost, aby se na ně autorská ochrana vztahovala. Jako příklad soudu posloužil článek o státním rozpočtu, v němž prý autorka pouze poskládala tvrzení jiných subjektů a informací z rozpočtu. &#8222;Projevená tvořivost není taková, abychom mohli konstatovat, že by článek bez jejího přičinění nemohl vzniknout,&#8220; cituje zpravodajský web z rozsudku slovenského soudu.
  </p>
</blockquote>

Dámy a pánové, nemá ten soudce svým způsobem mnohdy pravdu?

&#8212;

Už delší čas mi leží v hlavě taková myšlénka ohledně &#8222;velkých mediálních kauz&#8220;. Pamatujete se na Malého Týraného Ondru z Kuřimi, Barboru Škrlovou, co odletěla do Dánska a další postavičky toho naprosto kokotského &#8222;dramatu&#8220;. Jak jedny noviny od druhých papouškovaly totálně jalové píčoviny, pardon, o čtyřrozměrných krychlích, sektách, útěku z Klokánku, domácích chůvičkách a o každém detailu téhle koniny? To byla nejmizernější mediální reality show, jaká kdy vznikla.

Ale &#8222;prodávala&#8220;. Či lépe řečeno &#8211; v médiích nic jiného nebylo, a lidi kupovali co nejvíc novin, aby si aspoň z toho zbytku poskládali standardní zpravodajství.

Kde byl ten vzývaný &#8222;veřejný zájem&#8220;? _Sorry, pitomci: Veřejný zájem byla jedna informace a pak rozsudek s komentářem._ Ne tohle totálně pitomé pseudodrama v simulaci přímého přenosu. Ale bylo o čem psát.

Blbé je, že se tenhle formát absurdní mediální reality show (či spíš &#8222;reality hacku&#8220;?) ujal. Zakladatelem žánru byl AFAIK Standa Koloťuk Gross a jeho hvězdný moment s igelitkou a sežranou směnkou. Ale to vydrželo jen 14 dní. Proto nastoupil tým profesionálních scénáristů a z kraviny udělal háelpéčko a The Kauzu Škrlová.

A pak znovu &#8211; &#8222;strašidelný dům ve Strašicích&#8220;. Už ta samotná zápletka byla řídká jak bezďákovy trenýrky, ale mohla se k tomu vyjádřit každá mluvící hlava, a co víc, mohli jste tam poslat i auto a tvářit se do kamery.

A pak zase: &#8222;Zavražděná Anička&#8220;.

Tady odbočím: pražská kapela Majklův Strýček hrála už v roce 1990 písničku s názvem Úchylák. Ocituju kus textu protože&#8230; protože to je vlastně scénář &#8222;kauzy Anička&#8220;, včetně modu operandi a jména oběti:

<blockquote class="posterous_medium_quote">
  <p>
    Pojď ke mně blíž, mě se nemusíš bát,<br />podívej, mám dobrý bonbónky, a čokoládu&#8230;<br />Pojď se mnou do křoví, dám ti ještě panenku<br />a jak že se to jmenuješ? &#8211; Anička? &#8211; CHA CHÁ! Pěkný jméno<br />&#8230;<br />Zůstaň tady! Vidíš tu ostrou břitvu?<br />Buď zticha, buď zticha! Vidíš, jak se leskne?<br />Skončíš pod hlínou!
  </p>
</blockquote>

Ano, ročně se ztrácí mnoho dětí, některé z nich jsou pak zavražděné. K tomu nemám slov. Ale o to víc mi vrtá hlavou, proč právě TENTO PŘÍPAD, proč právě tahle jedna jediná Anička vyvolala zájem</a>, zatímco jiné mrtvé děti plynou jen jako čísla ve statistikách. Docela dobře si umím představit, že to je celé vymyšlené, že to je &#8222;řízená dramatizace&#8220;. Orsone Wellesi, ty to vidíš!

Mám připomenout &#8222;kauzu vlčích dětí&#8220;? Celá je pitomá, až to bolí. Fajn, dejme tomu: sektářských magorů je víc než dost a lidí s akcentovaným vztahem k realitě taky. Jasně. Když se o někom v médiích prokecne, že používá antikoncepční metodu kroucení prsů, je to k pousmání. V &#8222;kauze vlčích dětí&#8220; ne, tam se k tomu dokonce [VYJÁDŘÍ GYNEKOLOŽKA](http://ona.idnes.cz/krouzive-pohyby-prsou-poceti-zabranit-nemuzou-rika-gynekolozka-phw-/zdravi.aspx?c=A120104_120818_zdravi_job)! Opravdu? Kdy se vyjádří Okamura k tomu, že vyfukováním tabákového dýmu do sójovky zlato nevznikne?

Již brzy, přátelé. Jen co dostaly noviny sladký bonbónek &#8222;přímé volby prezidenta&#8220;, tak &#8222;vlčí děti&#8220; skončily. Velmi rychle dospěly k soudu a k rozsudku (zatímco běžné spory se táhnou léta&#8230;) Máme novou hračku!

Čeká nás rok a něco plný pitomých anket. Plný orloje postav, ještě panoptikálnějších než Jiří Včelař Kotas. Plný zaručených zpráv o tom, kdo koho podporuje, kdo zvažuje, kdo oznámil. Plný dohadů o tom, jestli Okamura přivede do republiky japonské turisty, co se na něj přijdou podívat, nebo jestli je Schwarzenberg dostatečně fyzicky zdatný! &#8222;Analýzy&#8220;! &#8222;Vyjádření&#8220;! To vše za pár korun v každém deníku, v každém zpravodajství, a po večerech i v televizi, o nedělním poledni nemluvě.

Bude to mediálně skvělý rok. Na něco tak příšerného by se ani Kim Čong-il nedíval!

 

_<span style="font-family: mceinline">(PS: Toho Kim Čong-ila jsem nevymyslel já, ale byla by rozhodně škoda, kdyby se tahle hláška nedostala mezi lidi.)</span>_