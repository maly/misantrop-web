---
id: 1295
title: Anketu, anketu!
date: 2013-05-16T14:27:24+01:00
author: Martin Malý
layout: revision
guid: http://www.misantrop.info/1290-revision-3/
permalink: /1290-revision-3/
---
Čistokrevnej hejt na anketu Twejt&#8230; teda Tweet roku. Anketa, jejíž výsledky nezajímají ani ty, kdo v ní byli nominováni? Well done!

<!--more-->

Pokud se pohybujete na Twitteru, možná jste zaznamenali (ale spíš ne&#8230;) anketu Tweet roku. Pořádají to rukou společnou a nerozdílnou chlápci z Lupy, ACCPR a Klábosení. Její konání oznámili na &#8222;konferenci o českém Twitteru&#8220;, což byla úžasná akce, pořádaná, tuším, TBN, kam jste mohli za lidovku (4000 Kč) přijít a poslouchat, hmmm&#8230; No, ocituji: _Na celodenní konferenci #CZTwitter vystoupí PR a marketingoví manažeři, správci firemních účtů, vlastníci populárních twitter účtů._ Super! Kdo by si nepřál poslouchat marketingové manažery za 4K?!

Vlastně ani tak nešlo o Twitter a o lidi, co tvoří onu &#8222;masu uživatelů&#8220;, šlo o firmy, marketing a PR ve spojení s Twitterem. Nemám s tím problém, každý nechť si udělá konferenci o čem chce a jak chce, ale musím říct, že chápu rozčarování některých &#8222;privátních&#8220; Twitteristů, když zjistili, že &#8222;to není o nich ani pro ně&#8220;. [Pěkně to shrnula Žirafka](http://zirafka.blogspot.cz/2013/04/zprava-o-dvou-konferencich-ktere-nikdy.html) (a přiznám se, že mě nachytala levým sloupcem a chvilku jsem hledal, kde bylo to pravidlo o 1500 followerech). Jeden z přednášejících, který není ani PR a marketingový manažer, natož správce firemního účtu, jen vlastní účet populárnější než ty nejpopulárnější  firemní účty, mi pak říkal, že ta konference měla jednu tragickou vadu, kterou zjistil až když se postavil před publikum: většina z nich o Twitteru nevěděla vůbec nic, neznala ho, nepoužívala ho, a když ano, tak stylem &#8222;někdo to u nás ve firmě dělat musel&#8220;&#8230; Tak dalo se to čekat.

Na konferenci vyhlásili anketu Tweet roku, která se blíží v těchto dnech svému vyvrcholení. Celá ta akce je aplikací byznys modelu &#8222;uděláme kombo anketa + konference + vyhlášení&#8220;. Jestli znáte Křišťálovou Lupu, tak znáte tenhle model. Je jedno, o čem se kombo udělá; o tématu stejně rozhodne jen to, jestli se podaří sehnat dostatek solventních sponzorů a partnerů. Nikoli snad že by pořadatel měl vnitřní potřebu věnovat se Twitteru a na to konto udělal konferenci. Což je OK &#8211; pořadatel není charita, je to komerční subjekt.

Proč tedy hejtovat něco, co vlastně není pro mne a na co se dá odpovědět: &#8222;Když víš, že to není pro tebe, tak to prostě neřeš&#8230;&#8220;? No, pár věcí bych měl.

Celá akce je zase stejný kočkopes jako KLupa &#8211; je tam hlasování veřejnosti (&#8222;Zlatý slavík&#8220;) i hlasování poroty (&#8222;Ceny Akademie&#8220;). Veřejnost hlasuje třeba o &#8222;účtu roku&#8220;, porota o &#8222;osobnosti roku&#8220;, a já nabízím pětikorunu a prošlý vlašák tomu, kdo mi vysvětlí, jaký je mezi těmito dvěma kategoriemi rozdíl. Dokonce jsem koukal, že v porotě je uveden Jindřich Šídlo, který je (porotou) nominován na Osobnost roku. OMG!

Zaujalo mě, že oslovení porotci měli nominovat účty do kategorií, a od některých vím, že z jejich nominací se tam neobjevila ani jedna. Inu inu&#8230;

U některých nominací se nemohu ubránit dojmu, že jsou dané účty nominovány nikoli za to, jak vystupují na Twitteru, jak s ním dokáží pracovat, ale za kvalitní obsah v jiné oblasti &#8211; třeba takový Respekt, který používá Twitter v podstatě jako RSS kanál a jeho tweety jsou &#8222;titulek článku + link&#8220;. To není &#8222;zajímavá práce s Twitterem&#8220;, to je nominace za obsah Respektu jako takového.

Web celé ankety je děsivý. Napsal bych, že je &#8222;so 2005&#8220;, ale bojím se, že by se jiné události toho roku, třeba zásah na CzechTeku, mohly urazit. Web je zkrátka nepřehledný, ošklivý a přívětivý jak vrátný na ministerstvu. Šmytec, je egál, pro koho je, je zkrátka špatný.

No a krásný fail (#fail) je pozvání nominovaných na slavnostní vyhlášení výsledků. To proběhlo tak, že pořadatelé tweetli &#8222;haha vtipnou pozvánku&#8220; jednomu každému. Mně třeba napsali: &#8222;Chceme Martina. Kde? Na vyhlášení ankety #tweetroku&#8220; &#8211; a k tomu [odkaz](https://pbs.twimg.com/media/BKJxU8SCQAAekbJ.jpg:large).

Ta forma mi připadá lehce buranská, a asi nejsem sám. Z veřejných reakcí cituji:

_&#8222;Já mám staromódní názor, že o tom, kdo je větší osobnost, rozhoduje a) délka v centimetrech (čehokoliv, já prosazuju celého těla), b) počet followerů, případně kombinace obojího. Anketa je mi u prdele a nikam nejdu,&#8220;_ píše Miloš Čermák.

_&#8222;Mne neprislo nic, pac zrejme dobre vedej, jak je mi to cely u riti&#8220;_ napsala slečna, která je nominovaná ve dvou kategoriích a svůj účet před časem zrušila.

_&#8222;Anketa <s>#</s>**tweetroku** je mi zhruba tak ukradena, jako bicykl v r. 88, obcanka v r. 97 a Thinkpad v r. 99 (na stedrej den, smejdi!)&#8220;_

_&#8222;Anketa je skvělá, skoro stejně jako konference o tvítování za 3500,-. Na &#8222;galavečer&#8220; jsem byl pozván tvítem &#8222;copak by mohl nominovaný XY chybět?&#8220; s přiloženou pozvánkou v jpg. Ano, mohl. Zrušil jsem účet,&#8220;_ nechal se slyšet Starý mrzout.

David Grudl byl také poměrně jednoznačný: _&#8222;Píše mi pán z accpr.cz: „Předpokládám, že jste si již všiml nominace porotou na Osobnost roku v anketě Tweet roku. Přijměte proto prosím naše pozvání na slavnostní vyhlášení výsledků ankety, které proběhne 5. června 2013.“ No ještě že jsem ty emaily otevřel, jinak bych se to nedomákl! A řeknu vám, nominace na OSOBNOST ROKU mi tak pohladila ego, že jsem místo nabízející se reakce „Ne, nevšiml jsem si toho, protože mám anketu u prdele“ odpověděl velmi zdvořile: „Děkuji za pozvání i nominaci, mocinky si toho vážím. Z pozvánky jsem ale nepochopil, zda bude na vyhlášení chlast zdarma a jaký vlastně. Mohu poprosit o doplnění?“ Uvažuji nad stylovým tričkem s nápisem Osobnost roku, aby se o tom taky někdo dozvěděl, to je v případě anket, které mají všichni v řiti, docela důležitá věc. Dal bych tam ještě šipku směrem na sebe, aby to bylo úplně jasné.&#8220;_

Zkusím si tipnout, jak na takovou formu pozvání přišli: &#8222;_Twitter je neformální, tak musíme být taky neformální, s formálností u těch samorostů nepochodíme&#8230;_&#8220; Jenže když chcete být neformální, musíte to umět. Třeba tak, jako to umí právě ti nominovaní. Když to neumíte, je to poznat, a nucená neformálnost je ještě horší než formálnost.

Slyšel jsem názor, že celá anketa je vlastně jen způsob, jak si pár nejznámějších twitteristů navzájem předá ceny a poplácá se po ramenou, jak jsou dobří. Skutečnost bude asi mnohem prozaičtější &#8211; nejznámějším twitteristům je anketa (budu slušný) ukradená. Viz výše. A tak to vážně vzaly asi jen firmy, které vyzývají na svých twitterech k tomu, aby pro ně lidé hlasovali.

Teď snad i Tengu53 zná odpověď na svou [otázku](http://twitter.com/tengu53/status/330606432695234562): &#8222;_WTF? To pořád geekové potřebují nějaké žebříčky?_&#8220; Nepotřebují. A už vůbec je nepotřebují ti nominovaní &#8211; alespoň ti &#8222;privátní&#8220;. Tweet roku není akce, o které by se psalo &#8222;Ano, to tady dlouho chybělo&#8220;, protože nechybělo. A dovolím si zaprorokovat: ani po jejím skončení se nebude říkat: &#8222;Konečně to proběhlo a bylo vidět, že jsme to potřebovali.&#8220; Myslím, že se o ní nebude mluvit vůbec. Je totiž z hlediska českého Twitteru naprosto zbytečná.

Pomůže někomu se zviditelnit? Těžko. Zvýší někomu počty followerů? Těžko. Budou díky ní firmy a značky na Twitteru menší dřeváci? Pochybuju. Zahřeje vítězství někoho u srdce? Mno, dost možná, a možná u jiné části těla (viz výše).

Co tedy dělat s touhle anketou, pokud nejste firma a nepočítáte s tím, že si dáte na stránky ikonku &#8222;Vyhráli jsme Tweet roku&#8220;? No &#8211; nic. Snad jen okázale ignorovat. Což jsem právě udělal.

Znáte snad okázalejší způsob ignorace, než je hejt?

Tak vidíte!