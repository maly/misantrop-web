---
id: 1828
title: Otevřený dopis představenstvu Raiffeisen Bank
date: 2013-12-08T13:55:16+01:00
author: Martin Malý
layout: revision
guid: http://www.misantrop.info/1812-revision-v1/
permalink: /1812-revision-v1/
---
Vážení pánové,

obracím se na vás takto neobvyklým způsobem jako na představitele společnosti, která mě svým jednáním rovněž staví do velmi neobvyklé situace.

Byl jsem klientem vaší banky deset let. Odešel jsem velmi nespokojen ve chvíli, kdy se začaly množit nepříjemnosti ze strany banky: tu jste &#8222;zapomněli&#8220; odečíst poplatek a musel jsem to reklamovat, což se pak stávalo pravidelně ob měsíc, tu jste mi strhli poplatky za něco, co jsem si nenastavil a o čem jsem nevěděl. Dal jsem si tedy schůzku s ředitelem pobočky, u níž jsem měl účet veden, a pochopil jsem, že si už nebudeme rozumět. K mým dotazům a stížnostem na chování banky totiž přistoupil způsobem &#8222;podívejte, milý pane, dvakrát za sebou bylo naše bankovnictví vyhlášeno za vítěze ankety, tak na co si stěžujete?!&#8220; Následovalo martyrium se zrušením účtu, kde mě několikrát z přepážky posílali za &#8222;osobním bankéřem&#8220;, že mi účet zrušit &#8222;nemohou&#8220;, a až razantní odmítnutí a argumentace smluvními podmínkami pomohla. Ale to není důvod, kvůli kterému vám píšu.

To nejhorší, co mi vaše banka provádí, ačkoli už nejsem jejím klientem, jsou telefonické nabídky produktů. Víte, je zcela v pořádku zaměstnávat lidi s handicapem, tím se můžete chlubit, ale nerozumím tomu, proč ty s obsedantně-kompulsivními poruchami nasazujete na telemarketing. Na svém telefonním čísle jsem totiž vystaven neustálému telefonování vašich operátorek a operátorů, kteří mi volají s &#8222;nabídkami&#8220;, o které nestojím (a pravidelně jim to říkám), a kteří vždy vyžadují &#8222;z bezpečnostních důvodů&#8220; číslice z mého rodného čísla. Pánové, připadá vám to normální, aby vám zavolal někdo neznámý, chtěl vám nabídnout půjčku nebo kartu nebo nějaký jiný bankovní produkt, o který nestojíte, a před tím, než vám tu nabídku sdělí, chtěl znát vaše rodné číslo? A to celé pravidelně cca každé tři měsíce? Mně to přijde nejen nelogické, ale navíc mě tyhle nevyžádané obchodní nabídky obtěžují, jak slaboduchou formou, tak svojí vlezlostí.

Vašim operátorům jsem několikrát opakoval, že si nepřeju, aby mě vaše banka kontaktovala. Nebylo to nic platné, volají dál. Několikrát jsem na pobočce žádal, aby mi <span style="text-decoration: underline;">nikdo</span> z vaší banky nevolal. V CRM software si každý, kdo mi z Raiffeisenky volá, může v mých záznamech přečíst, že si nepřeju, aby mi kdokoli volal, že jsem na volající nepříjemný, že nemám o nic zájem, že neříkám rodné číslo &#8211; chybí tam už jen jediné, a to že jim sprostě nadávám. Přesto mi neustále volají a já už jsem vyčerpal téměř všechny legální způsoby, jak jim v tom zabránit.

Poslal jsem tedy Raiffeisence oficiální žádost podle zákona 101/2000 Sb. O ochraně osobních údajů, ve které požaduju odstranění osobních údajů z marketingových databází RB i dalších subjektů, kterým RB moje osobní údaje k marketingovým účelům předala. Ale jistě chápete, že jsem už lehce skeptický, protože to po dobrém nešlo. Proto vám píšu a doufám, že u vás najdu zastání, nebo že mi aspoň poradíte, jak je možné zařídit, aby Raiffeisenka moje NE! vzala konečně vážně a já už od ní nedostával žádné nevyžádané obchodní nabídky.

Věřím, pánové, že vy z pozice představenstva dokážete zakomponovat do procesů společnosti, kterou vedete, tuto prostou myšlenku: Člověka, který si konstantně řadu let nepřeje, abyste ho kontaktovali s obchodními nabídkami a nikdy na žádnou nereagoval, opravdu nemá smysl kontaktovat, volat mu a obtěžovat ho co čtvrt roku. Od Raiffeisenky nevezmu po téhle zkušenosti nic! Ani reklamní propisku, natož finanční produkt! Voláte mi zbytečně, stojí to vaše peníze a moje nervy! Ale bohužel, banka mě asi považuje za nesvéprávného člověka, který když šestkrát řekne NECHCI, tak vlastně říká &#8222;zkuste to znovu za pár týdnů&#8220; &#8211; jinak si tu tupou umanutost vysvětlit nedokážu. Mezi příčetnými lidmi je přeci normální, že odmítnutí je bráno jako odmítnutí &#8211; z tohoto hlediska je tedy chování Raiffeisenky už za hranicí příčetnosti, někde na úrovni macho borců, co jsou přesvědčeni, že když žena říká NE, myslí tím ANO.

Velmi vám děkuji za pomoc a slibuju, že kdyby se i přesto snad náhodou ještě někdy stalo, že by mě telefonicky kontaktoval někdo z Raiffeisen Bank s nějakou nevyžádanou nabídkou produktů a chtěl znát moje rodné číslo, tak vám o tom dám opět vědět doporučeným dopisem do vlastních rukou. Jistě chápete, že tak učiním v zájmu zkvalitňování vašich služeb.

S pozdravem

Martin Malý

&nbsp;

Mgr. Jan Kubín, dat. nar. 19. ledna 1973 Praha 3 &#8211; Žižkov, Na rovnosti 2742/14a, PSČ 130 00 Ing. Rudolf Rabiňák, dat. nar. 21. února 1958 Praha 6 &#8211; Přední Kopanina, K Tuchoměřicům 146, PSČ 160 00 Ing. František Ježek Praha 5 &#8211; Košíře, Česká 1135/5, PSČ 158 00 MARIO DROSC, dat. nar. 13. prosince 1968 Irská 796/5, Vokovice, 160 00 Praha 6 MILAN HAIN, dat. nar. 27. listopadu 1962 83101 Bratislava , Suchá 1887/10 JAN PUDIL, dat. nar. 20. prosince 1969 Kotorská 1579/36, Nusle, 140 00 Praha 4 VLADIMÍR KREIDL, dat. nar. 23. dubna 1974 U starého židovského hřbitova 327/17, Radlice, 150 00 Praha 5