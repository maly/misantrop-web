---
id: 1838
title: BacklinksGenius asi nehraje rovnou hru.
date: 2013-12-09T14:41:11+01:00
author: Martin Malý
layout: post
guid: http://www.misantrop.info/?p=1838
permalink: /?p=1838
categories:
  - Nezařazené
---
V čem že přesně spočívá genialita Backlink Genia? Obávám se, že v něčem nepřijatelném&#8230;

<!--more-->

Občas na svých webech zkouším nějaké nové služby. V poslední době to byl [Backlinks Genius](http://www.backlinksgenius.cz/). Vhodný doplněk PlaCly, bych řekl. Fungování je podobné různým reklamním službám, které vytvoří odkazy na klíčové slovo. Tady si nainstalujete plugin pro WordPress, se kterým komunikuje backend, přes který si stahuje vaše články a rozmisťuje do nich odkazy dle klíčových slov.

Tedy nic, co bych nepřežil. Kdyby to ovšem fungovalo, jak má.

Po instalaci pluginu si BLG stáhnul obsah, vytřídil krátké články, a mohlo začít rozmisťování. Do dvou článků umístil reklamní odkazy a za ně platil. Odkazy v článcích byly, z tohoto hlediska nemůžu říct nic.

Za pár dnů ale koukám, a v nějakém článku se objevil odkaz na naprosto indiferentním slovu na web sitecore.cz. Hm, hm, koukám do administrace &#8211; a tam ten článek byl jako neaktivní, nic se za něj nezapočítávalo.

A takových článků jsem objevil hned několik. Sto osm. Jako že SRSLY? Vážně mi BacklinksGenius tvrdí, že si vložil reklamu do dvou, DVOU článků, a já tam najdu odkaz na nějakou zapráskanou linkfarmu ve sto osmi článcích?

Takže sorry, pánové, BacklinksGenius podle všeho nehraje úplně čistě. Nepoužívejte to, a vy, co to používáte: stalo se vám něco podobného?