---
id: 2347
title: 'Vývojový deníček: T-21 až T-5'
date: 2015-08-03T14:36:23+01:00
author: Martin Malý
layout: revision
guid: http://www.misantrop.info/476-revision-v1/
permalink: /476-revision-v1/
---
Deníček z emigrace &#8211; co předcházelo dni D (a ano, D je &#8222;[druidly](http://druidly.com)&#8222;)

<!--more-->

(Česká verze úvodního článku pro ty, co nesledují [druidly blog](http://druidly.com/blog/))

**Nápad: checked!**

Shodli jsme se. Máme hrubé obrysy a máme vymyšlené základní kameny celé věci.

**Jméno: checked!**

Trvalo to od pěti hodin do půlnoci. Po půlnoci už jen SMSkou. Druhý den jsme našli, a bylo to dobré.

Vybrat jméno není jen tak. To máte: Doména .com. Doména .net. Doména .cz. Twitter. Facebook Page. Nesmí to být něco z jasným významem. Nesmí to být slang. Nesmí to být vnímáno jakkoli urážlivě. Musí to být dobře vyslovitelné pro Angličana stejně jako pro Inda. Nesmí to být typo k něčemu existujícímu.

Nakonec slovo rodilého mluvčího rozhodlo, která ze dvou variant bude lepší.

**Obchodní model: checked!**

Neděláme _Le Projekt_, děláme fungující firmu. Obchodní model nakonec přesně zapadá do ideje. Máme několik variant, soustředíme se na jednu primární, o ostatních víme, ale neřešíme je, jen dáváme pozor, abychom si nezabouchli k nim dveře.

**Technický model: Checked!**

Od sedmi do půlnoci. Máme nakresleno a máme jasno, jaké části se budou muset řešit.

**Lidi: checked!**

Koho potřebujeme. Koho chceme. Proč do toho s náma půjde.

**T-10 Team intro: checked!**

Druhý den jsme se všichni sešli, řekli si co se bude dělat a jak to bude vypadat. Lidi si rozebírali jednotlivé úkoly. Téměř stoprocentní shoda s našima představama o tom, co komu sedne. Jen tři hodiny.

**T-6 Team warmup: checked!**

Začínáme přípravné práce, každý ví, o co se stará.

**T-4 Countdown: checked!**

Server se instaluje. Logo se dokresluje. Kontrolujeme komunikační okruhy, vývojářský model, hierarchii odpovědnosti. Začínají první technologické testy nanečisto u věcí, kde není zatím jasno. Termín spuštění prací, čas T, je stanoven na 18:00 Dne D.

Znovu procházíme checklist.

_Servery tiše hučí a mrkají zelenými LEDkami&#8230; Ještě netuší, co je čeká._

Get ready&#8230;

Focus!

FOCUS!!!

**FOCUS!!!**

## GO!